Silsombos
=========

Anker ID: A20012
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf
-talud

 
**Macroreliëf:**

-macroreliëf

**Hydrografische\_Elementen:**

-waterloop
-beek
-vallei

 
**Moerassige gronden:**

-moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin
-park
-hof

 
**Nederzettingspatronen:**

-nederzettingspatroon
-plein

**Kastelen, landgoederen en aanhorigheden:**

-kasteel
-toren
-orangerie
-muur
-ijskelder
-kasteelgracht

 
**Bouwkundig erfgoed:**

-(heren)woning
-huis
-villa

 
**Landbouwkundig erfgoed:**

-hoeve
-schuur
-stal

 
**Molens:**

-watermolen

 
**Kerkelijk erfgoed:**

-kerk
-kapel
-pastorie

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 
**Waterbouwkundige\_infrastructuur:**

-dijk
-grachtenstelsel
-stuw

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep

 
**Lijnvormige elementen:**

-dreef
-bomenrij

**Kunstmatige waters:**

-vijver

 
**Bos:**

-loof
-broek

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Beperkte bebouwing nabij Walenhoek en Wilder, ten zuiden van de kapel
O.L.Vrouw van Scherpenheuvel. Bebouwing in de kernen van Erps en Kwerps

--------------

B.landschapswaarden
-------------------

 Wetenschappelijke waarde:
Het Silsombos ligt in een oud alluvium dat deel uit maakt van een
fossiele oost-west gerichte riviervallei die momenteel via een aantal
beken naar het bekken van de Zenne (westelijk deel) en van de Dijle
(oostelijk deel) wordt afgewaterd. Omtrent de ouderdom van de fossiele
vallei bestaat er tot op heden discussie, afhankelijk van de bron is ze
9000 à 8500 jaar of tussen de 5500-3000 jaar oud. De vegetatie wordt
grotendeels gekenmerkt door voedselarme, kalkrijke basische
laagveenmoerassen, die ten noorden ven de Maas in België zeldzaam zijn.
Het kasteelpark van Wilder herbergt zeldzame en oude bomen..
Historische waarde:
Het Silsombos is een restant van een grotere bosgebied dat in de loop
van de 19de eeuw grotendeels werd gerooid. Het wordt doorkruist door
diverse beken, soms op verhoogde beddingen, die twee watermolen voeden
(Heersem en Ter Balkt). Van bijzonder waarde zijn ook de twee oude
dorpskernen van Etrps en Kwerps, met daartussen het omwalde Hof ter
Bruggen. Het Wilderkasteel ten noorden van het Silsombos heeft een
middeleeuwse kern, maar het huidige uitzicht wordt hoofdzakelijk bepaald
door 20ste-eeuwse renovaties; het omgevende park heeft vooral een
landschappelijk karakter.
Esthetische waarde: Schilderachtige afwisseling van bossen,
moerassen, dreven (o.m. dubbele platanendreef van Wilder),
kasteelparken, oude dorpshuizen, hoeven en kapelletjes.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 De ankerplaats Silsombos is gelegen ten oosten van Kortenberg en
strekt zich van west naar oost uit vanaf de dorpskernen van Erps en
Kwerps tot en met de vallei van de Molenbeek nabij Veltem, naar het
noorden reikt het gebied tot bij het gehucht Relst met het kasteel Ter
Loonst. Het Silsombos ligt op een oud alluvium in de voormalige fossiele
oost-west vallei, met basische, sterk hydromorfe en humusrijke bodems.
Dank zij de kalkrijke ondergrond kon zich hier een vegetatie met
basische laagveenmoerassen ontwikkelen, die ten noorden van de Maas als
zeldzaam mag beschouwd worden. De botanische waarde van het Silsombos is
bijgevolg zeer hoog. Het domein Ter Loonst omvat heden een omgracht
kasteeltje daterend deels uit de 15de en deels uit de 16de-17de eeuw en
met dienstgebouwen uit de 18de eeuw. Het werd vanaf 1956 zorgvuldig
gerestaureerd. De inrijpoort, de gevels en daken van de voorgedeelten
van het kasteel met zijn onmiddellijke omgeving zijn als monument en als
landschap beschermd. De burcht van 'Wilre' te Kampenhout wordt al in de
14de eeuw vermeld. In 1629 wordt het beschreven als een ruim domein met
ondermeer een pas opgericht kasteel, een wederopgebouwde watermolen, de
zogenaamde Cammenmolen, en een door brand geteisterde hoeve. Het geheel
was ten dele omgracht en ommuurd. Het werd in 1823 vervangen door een
vrij eenvoudig kasteel in laat-classicistische stijl, ingeplant in een
ruim park met een U-vormige vijver. De ijskelder en het
poortwachtershuis werden in dezelfde periode gebouwd. Bij het complex
hoort eveneens een fraaie orangerie. De fraaie Wilderdreef, aangelegd in
1867, verbindt het Wilderkasteel met het nu verdwenen kasteel van
Ruisbeek. Langs deze dreef ligt de kapel van O.L.Vrouw van
Barmhartigheid die dateert van 1652, het is een bijna vierkantig
gebouwtje opgetrokken in zandsteen en met een leien zadeldak. Het
huidige kasteel Terbalkenhof, gelegen in Nederokkerzeel, werd gebouwd in
de 17de en 18de eeuw, het domein werd echter al vermeld in de 12de eeuw
toen er een hoeve en een watermolen gebouwd werden. Het complex werd in
1920 en eveneens in de periode 1968-69 in neotraditionele stijl
gerestaureerd met vermoedelijk van elders gerecupereerd materialen. Het
geheel omvat vier vleugels rondom een binnenplaats. Aan de overzijde van
de Molenbeek staat een laag dienstgebouw, gedateerd 1731. Centraal door
het gebied stroomt de Molenbeek, daarnaast treffen we ook nog de
Weesbeek, de Leibeek, de Reisembeek en de Zuurbeek aan. De Weesbeek
stroomt ook door het Silsombos, dat naar het zuiden overgaat in drassige
beemden. Op de Molenbeek ligt eveneens de Heersemmolen: deze watermolen
met stuw en dijk bezit nog originele maalinrichtingen die in werking
kunnen gesteld worden. De vallei van de Molenbeek ten zuiden van de
Heersemmolen is eveneens zeer drassig. De dorpskern van Erps-Kwerps
sluit aan op het Silsombos en de vallei van de Weesbeek. In feite gaat
het om twee kort bij mekaar gelegen kernen. De parochiekerk Sint-Amandus
te Erps is een hoofdzakelijk neogotisch gebouw uit het midden van de
19de eeuw. De parochiekerk Sint Pancratius is eveneens neogotisch, maar
met een oostertoren die mogelijk uit de 12de of 13de eeuw dateert. Het
hof ter Bruggen te Kwerps vormt een belangrijk ensemble met kasteel,
kapel en hoeve. Deze middeleeuwse nederzetting werd al in de 12de eeuw
vermeld. Het is een omgracht domein met een voorheen volledig afgesloten
binnenhof. De bij het kasteel horende kapel van
O.L.Vrouw-van-Goeden-Bijstand is een fraai zandstenen barokgebouwtje
daterend van 1655. De voormalige kasteelhoeve is 18de-eeuws.
