Domeinen Klaverblad en Cleydael en kasteel van Hemiksem
=======================================================

Anker ID: A10028
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf
-talud

 
**Macroreliëf:**

-macroreliëf

**Hydrografische\_Elementen:**

-beek
-vallei

 
Bovenvliet, Hollebeek en Grote Struisbeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-park
-hof

 
Monnikenhof

**Kastelen, landgoederen en aanhorigheden:**

-kasteel
-toren
-orangerie
-landgoed
-muur
-ijskelder
-kasteelgracht

 
dienstwoningen, serres, omheiningsmuur, brug

**Landbouwkundig erfgoed:**

-hoeve
-stal
-wagenhuis

 
**Militair erfgoed:**

-schans

 
2 schansen

**Kerkelijk erfgoed:**

-kapel

 
Kapel bij Monnikenhof

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg

 
Geplaveide weg naar kasteel Cleydael

**Waterbouwkundige\_infrastructuur:**

-grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

-dreef
-bomenrij
-hagen
-knotbomenrij

**Kunstmatige waters:**

-vijver

 
**Bos:**

-loof
-hooghout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Zowel aan de oostkant als centraal in de ankerplaats gaat de
gewestplanbestemming (met industriezone en reservatiestok voor grote
ring rond Antwerpen) in tegen de natuurwetenschappelijke,
cultuurhistorische en esthetische waarde van het gebied. Palend aan de
westkant van de Klaverbladdreef ligt een permanent woonwagenpark met
beperkte infrastructuur, waarvoor een betere inpassing in het landschap
gewenst is. Een belangrijk gedeelte van de ankerplaats (overgang van
Kasteel Hemiksem naar domein Cleydael), is verstoord door de
aanwezigheid van een golfterrein. Centraal in de ankerplaats komt een
bebouwde zone voor waarvan een gedeelte dient te worden behouden als
historisch erfgoed, maar een ander deel recente bebouwing betreft, die
eerder storend is. Voorstel tot herstel van de populieraanplanten door
inheemse boomsoorten.

--------------

B.landschapswaarden
-------------------

 Wetenschappelijke waarde:
De wetenschappelijke waarde van deze ankerplaats wordt in de eerste
plaats bepaald door de aanwezigheid van heel wat microreliëf, het
voorkomen van talrijke kleine landschapselementen, alsook door de
restanten historisch stabiel loofbos. Daarnaast is er -dankzij de
structuur en typische begroeiing- de nog mooi in het landschap
herkenbare vallei van de Vliet.
Historische waarde:
De eerste vermelding van 'Kasteel Klaverblad', hof van plaisantie,
gaat terug tot 1577. Het huidige kasteel in neo-Vlaamse renaissancestijl
dateert van het begin van de 20ste eeuw. Het bijhorende domein, reeds
terug te vinden bij Vandermaelen, is gaaf en herkenbaar. Zowel de
Klaverbladdreef als de schansen hebben een historische waarde.
Hemiksemhof bestaat uit een U-vormig kasteel uit de 18de en 20ste eeuw,
omringd door een grote vijver, een geplaveid voorhof en omhaagde
grasperken. Ook bijhorende serres, ijskelder en oranjerie zijn
historisch waardevol. Het aanpalende Monnikenhof omvat een rechthoekig
landhuis van 1908 met kapel en beboomd domein. Kasteel Cleydael betreft
een vierkante waterburcht uit de 14de tot 17de eeuw, met centrale
vierkante binnenkoer. Ook de vele bijgebouwen en het omliggende
kasteelpark hebben een belangrijke cultuurhistorische waarde.
Esthetische waarde: Deze ankerplaats omvat 3 gaaf bewaarde
kasteeldomeinen binnen een ruimere landelijke omgeving, rijk aan kleine
landschapselementen. Dit resulteert in een esthetisch waardevol geheel,
waarbinnen de samenhang met de riviervallei van de Vliet overigens nog
mooi visueel waarneembaar is.
Sociaal-culturele waarde : Geen.
Ruimtelijk-structurerende waarde:
De open, landelijke omgeving langs de oost- en zuidkant bepaalt de
visuele samenhang met de riviervallei van de Vliet. De Struisbeek met
oevervegetatie zorgt voor een visuele en ruimtelijke grens tussen de
open ruimte van Groenenhoek en de achterliggende infrastructuur voor
recreatie en industrie. De kasteelparken met de aansluitende
drevenstructuur hebben een belangrijke ruimtelijk-structurerende invloed
op de ankerplaats. De waardevolle bosbestanden langs de noord- en
zuidzijde zorgen voor een gesloten indruk. Opvallend is de ligging van
kasteel Cleydael, op een eiland gevormd door de splitsing van de Vliet.

--------------

C.TEKSTUELE Omschrijving
------------------------

 Het landschap gevormd door de domeinen 'Klaverblad' en 'Cleydael 'en
het 'Kasteel van Hemiksem' is gelegen op grondgebied van de gemeenten
Aartselaar, Hemiksem en Wilrijk, net ten zuiden van de stedelijke
agglomeratie Antwerpen. De begrenzing van deze ankerplaats wordt gevormd
door de Sint-Bernardsesteenweg in het noorden, het Schoonselhof en de
industriezone Terbekehof in het oosten, de Vluchtenburgstraat in het
zuiden en de bewoning van Hemiksem in het westen. Deze ankerplaats wordt
gekenmerkt door de aanwezigheid van 3 gaaf bewaarde kasteeldomeinen. Van
het domein 'Klaverblad' werd reeds melding gemaakt in 1577, maar het
kasteel werd in zijn huidige vorm in neo-Vlaamse renaissancestijl,
gebouwd in het begin van de 20ste eeuw. Het kasteel wordt omgeven door
een domein met historisch stabiel loofbos, grenzend aan een open,
landelijke omgeving langs de oost- en zuidkant. Dit open landbouwgebied
met talrijke bomenrijen, dat het kasteel omgeeft, benadrukt de
aanwezigheid van de Hollebeek en Struisbeek met hun respectievelijke
vallei. Het kasteel van Hemiksem, met goed herkenbaar domein en een mooi
drevenpatroon, is gelegen in de oostelijke rand van deze ankerplaats.
Het U-vormig kasteel met bijhorende grote vijver, een grotendeels
geplaveide voorhof en omhaagde grasperken, dateert uit de 18de en 20ste
eeuw. De bijhorende serres, oranjerie en ijskelder werden in
verschillende tijdsperiodes toegevoegd. Het gehele gebouwenpatrimonium
is gelegen binnen een rechthoekig, omgracht landschapspark met een
aantal dreven en historisch stabiel loofbos. Aan de noordzijde van het
kasteeldomein grenst het 'Monnikenhof', een rechthoekig landhuis uit
1908 met kapel, gelegen binnen een omgracht en deels omheind en omhaagd,
beboomd domein met ook enkele grasperken. Een aantal weilanden rondom
het kasteelpark zorgen nog voor een beperkte binding met de landelijke
omgeving. Zowel langs de noord-, west-, als oostzijde wordt de
ankerplaats begrensd door bewoning. Langs de zuidkant sluit het domein
aan op het domein Cleydael, maar de overgang tussen beide is verstoord
door de aanwezigheid van een golfterrein. Het kasteeldomein Cleydael,
gelegen in de zuidelijke helft van de ankerplaats, kan worden omschreven
als een klein kasteeldomein in relatie tot de landelijke omgeving. Het
vierkant waterkasteel met trapezoïdaal neerhof, daterend uit de 14de tot
17de eeuw, is gelegen op een eiland gevormd door de splitsing van de
Vliet die vanaf dit punt Struisbeek wordt genoemd. Zowel het kasteel als
bijhorend baljuwhuis, woning voor soldaten, schuur, atelier,
verdedigingstoren en stallen met koetshuis, hebben een belangrijke
cultuurhistorische waarde. Het kasteel wordt omgeven door een
grotendeels gedichte slotgracht en is toegankelijk via een geplaveide
weg en voormalige ophaalbrug. Het grasveld rond het kasteel is
afgesloten door een haag die de overgang vormt naar het omliggende bos.
De oostkant van het kasteeldomein grenst aan het open, landelijk gebied
van Groenenhoek, in het zuiden ligt de reliëfrijke vallei van de Vliet
met rietland en aan de rand historische stabiel bos. De aanwezigheid van
2 schansen en een historische hoeve, geven het gebied nog een extra
cultuurhistorische waarde. In een weiland ten zuidoosten van de mooie
Klaverbladdreef bevindt zich bovendien vermoedelijk een commandobunker
uit WOII. De wetenschappelijke waarde van deze ankerplaats wordt in de
eerste plaats bepaald door de aanwezigheid van heel wat microreliëf, het
voorkomen van talrijke kleine landschapselementen, alsook door de
restanten historisch stabiel loofbos. Daarnaast is er -dankzij de
structuur en typische begroeiing- de nog mooi in het landschap
herkenbare vallei van de Vliet, die doorloopt in zuidwestelijke
richting. De meest dominante elementen in dit landschap zijn
ongetwijfeld de kasteeldomeinen en bijhorende dreven. Begrensd door
bewoning langs west- en noordzijde en industrie langs oost- en
zuidzijde, vormt deze ankerplaats, een belangrijk cluster van schaarse,
groene ruimten aan de rand van het verstedelijkte gebied van Antwerpen.
