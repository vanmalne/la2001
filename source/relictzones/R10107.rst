R10107: Ontginningsblok Kievitheide, Hooibeekheide, Steenheide en Stoktse Heide
===============================================================================

Verstoring:
Verspreide bebouwing, industrie en verkavelingen dringen op
verschillende plaatsen binnen.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Reivennen: ven op hoogste punt in omgeving van Geel gelegen waardoor
het alleen door regenwater gevoed wordt (geen grondwaterstromingen of
kwel); water rust op ondoordringbare laag in ondergrond
(ijzeraanrijkingshorizont); hoge potentiële vegetatiewaarde.


Historische waarde:
~~~~~~~~~~~~~~~~~~~

Breeven: herkenbare en relatief gave perceelsstructuur en
wegenpatroon (cf. MGI); hoofdzakelijk bebost; open cultuurland heeft
vroeger gesloten karakter verloren (cf. MGI). Bosheide (cf.
Vandermaelen): bij Ferraris ('Gemeinte van Geel') en Vandemaelen heide;
bij MGI bebossing; toenmalig bos is nu open akkerland (ven is verdwenen)
met herkenbare perceelsstructuur (cf. MGI); aansluitend op vallei van de
Kleine Nete. Prinsenpark: bij Ferraris en Vandermaelen heide
(respectievelijk 'Gemeinte van Geel' en 'Geelsche Heide'); parkstructuur
is goed herkenbaar en enkele vennen zijn nog bewaard (cf. MGI);
aansluitend akkerland tussen resterende ontginningsdreven gelegen heeft
schaalvergroting ondergaan (cf. MGI). Kievitheide: bij Ferraris nog
heide; bij Vandermaelen aanzet tot systematische ontginning van heide
met duidelijk dambordvormig patroon; nog grotendeels bebost en
dambordvormig patroon van ontginningswegen is nog goed herkenbaar (cf.
MGI); opvallend is Kievithoeve en toenemende bebouwing in open
akkerland. Zandbergen-Steenheide: bij Ferraris en Vandermaelen heide;
bosstructuur nog goed herkenbaar (cf. MGI), doch aangetast door
industriële complexen. Stoktse Heide-De Bleken-Reivennen: bij Ferraris
en Vandermaelen heide; bij Vandermaelen reeds aanvang van systematische
ontginning (ontginningswegen reeds aangelegd); ontginnings(wegen)patroon
is nog goed herkenbaar en grotendeels nog gaaf (cf. MGI); echter in
zuidwestelijk deel sterke verstoring door industrie en verkavelingen.
Achterbosheide: bij Ferraris en Vandermaelen heide; bosrestanten met
vaag herkenbaar ontginningspatroon (cf. MGI); zwaar verstoord door
Studiecentrum voor Kernenergie. Archeologische vondst: Neolithische site
in Achterbosheide (strekt zich uit in naburige relictzone R10116).


Esthetische waarde:
~~~~~~~~~~~~~~~~~~~

Systematisch aangelegd bosgebied accentueert de plaats van vroeger
heidegebied; ontginningspatroon is grotendeels intact. Reivennen:
gunstige ligging in omgeving, groot ven en gradiëntsituaties (overgang
van ven in vochtige en droge heide) geven hoge esthetische waarde.




Beleidswenselijkheden:
~~~~~~~~~~~~~~~~~~~~~~

Vrijwaren van verdere bebouwing en van ruilverkavelingswerken;
versterken van bosstructuur.
