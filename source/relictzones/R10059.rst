R10059: Bos- en akkercomplex Molenheide, Staatsbossen, Kwade Putten, Hoge Mierdse Heide
=======================================================================================

Verstoring:
Ter hoogte van Kijkverdriet ruilverkaveld (RVK Kijkverdriet).

Herkenbaarheid: 3

Samenhang: 3

Gaafheid: 3


Historische waarde:
~~~~~~~~~~~~~~~~~~~

Vallei van de Aa nabij Liereman: bij Ferraris gesloten
beemdenlandschap palend aan groot vengebied (Liereman); bij Vandermaelen
beemden met bosjes; oude perceelsstructuur is herkenbaar (cf. MGI).
Molenheide: bij Ferraris heide met vennen; bij Vandermaelen reeds grote
ontginningswegen aangelegd; nu nog zeer duidelijk herkenbare en relatief
gave ontginningsstructuur (bos); sluit aan op Nederlandse 'Overheide' en
'Het Moerke'; Aa-vallei is gekenmerkt door vrij gave perceelsstructuur
met restanten van perceelsrandbegroeiing (cf. MGI). Tuldersche Heide:
ontginningsstructuur is nog herkenbaar, vele toenmalige bospercelen zijn
nu akkerland, dreven herinneren aan vroegere bos (cf. MGI); opvallend is
hoeve Isidoor met aansluitende landerijen, waar dreven de
ontginningsstructuur accentueren en de percelen grootschaliger zijn
geworden (cf. MGI). De Bogaert: bij Vandermaelen en Ferraris grote
vennen temidden van heide; nu verland en ingesloten in bos; blokvormige
ontginningsstructuur (bos) is nog relatief gaaf. Krombusseltjeszuster:
restanten van vennen verspreid in open akkerland met grootschaliger
percelen (cf. MGI); aansluitend op De Bogaert en Overheide.
Staatsbossen: bij Ferraris en Vandermaelen heide met vennen;
bosstructuur en uitzicht zijn nagenoeg gaaf (cf. MGI); diverse vennen
zijn nog aanwezig (ofwel verland, ofwel vorm nog waarneembaar);
aansluitend hierop dambordvormige landbouwontginning, waarvan eerste
aanzet bij Vandermaelen is gegeven; vroegere gesloten karakter is
verloren gegaan (cf. MGI); oude vennen liggen ge√Øsoleerd tussen de
akkers (o.a. Witgoor, Leyven, enz.) en versnipperd komen nog enkele
blokken bos voor. Kijkverdriet: rectangulair kavelnet als overblijfsel
van eerste ontginningen in de vorige eeuw. Hoge Vijverbos: bij Ferraris
en Vandermaelen heide met vennen, genaamd 'Hoge Vijvers'; van deze
vennen is er nagenoeg niets meer over (reeds bij MGI verdwenen);
hoofdontginningswegen reeds bij Vandermaelen aanwezig; tussenliggende
beboste blokken zijn nu ingedeeld in dambordvormig patroon met open
stukken akkerland. Kwade Putten: bij Ferraris en Vandermaelen heide met
vennen; raamwerk voor ontginning reeds bij Vandermaelen aanwezig;
verschillende vennen komen nog voor (Het Venneke, Geksche Hoef Ven,
Koras Vijver); bos en bosstructuur zijn nagenoeg gaaf (cf. MGI); ten
zuiden van Kwade Putten liggen enkele kasteeltjes (Kasteel Meerhoeve,
Kasteel De Tip, Landgoed Zeshonderd, enz.). Luif Goor, Reen Heide: ten
dele bosgebied met enkele restanten van vennen, nu grotendeels verland
en bebost (cf. MGI). Liereman (vervolg): vroeger vengebied dat nu
grotendeels verland is, maar nog goed herkenbaar (cf. MGI). Hoge
Mierdsche Heide: restanten van vennen in bos (cf. Vandermaelen en MGI);
dambordvormige landbouwontginning vrij gaaf (cf. Vandermaelen eerste
aanzet tot ontginning). Archeologische vondsten: handgevormd aardewerk
vermoedelijk uit Ijzertijd en 11de - 12de eeuws materiaal onder
plaggenbodem nabij Wilders (net buiten relictzone); Merovingische, 10de
tot 13de eeuws bewoning in Aa-vallei ten noordwesten van NR Overbroek;
Mesolitische silexconcentraties nabij Heggebrug en Voorheide; zone met
Ijzertijdbewoning Hegge (Straatloop en Aa); vroeg-Romeins grafveld en
Bronstijd grafheuvels met late BT-urn nabij Schoot; litisch materiaal en
handgevormd schervenmateriaal langs Aa en Marelse Loop nabij
Zuidheikant; litisch materiaal nabij Zwartgoor; prehistorische site,
zowel paleolitische als mesolitische silexconcentraties in Reenheide;
pre- en protohistorische bewoning en/of begraving nabij Laks en motte
(?) en silexconcentraties nabij Hoeve Heidehuisje.


Esthetische waarde:
~~~~~~~~~~~~~~~~~~~

Groot aaneengesloten gebied bestaande uit systematische boscomplexen
afgewisseld met open stukken akkerland, waarvan systematische
ontginningsstructuur nog waarneembaar is. Dit geeft het landschap een
gecompartimenteerd uitzicht. Kijkverdriet: kleine niveauverschillen in
landschap en afwisseling van agrarisch gebied met bossen in noorden
(Staatsbossen) en (broek)bossen in westen.




Beleidswenselijkheden:
~~~~~~~~~~~~~~~~~~~~~~

Vrijwaren van verdere ruilverkavelingswerken.
