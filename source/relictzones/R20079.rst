R20079: Vallei van de Bruulbeek, Bierbeek Molenbeek en de Molenbeek
===================================================================

Verstoring:
De vallei van de Bierbeek wordt doorklieft door de E40.
Bruul-Weterbeek: spoorweg Brussel-Luik

Herkenbaarheid: 1

Samenhang: 1

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De Bierbeek en de Molenbeek is van ornithologisch en botanisch
belang. Het Bruulbos is het meest typische alluviaal en waardevol bos
van de Molenbeek. Het Salve Mater park heeft een aantal zeldzame bomen.
Gallo-Romeinse vondsten, o.m. Romeinse villa.


Historische waarde:
~~~~~~~~~~~~~~~~~~~

Het Molenbeekalluvium te Korbeek-Lo: Ten tijde van Ferraris bestond
de vallei hoofdzakelijk uit beemden met hier en daar een perceel bos. Na
Van der Maelen is de buurt van de 2 kastelen verder bebost. Na 1900
werden de aanplantingen verder gezet, een deel is rietland geworden. Er
liggen ook een aantal historische hoeves, verder is er geen bewoning
bijgekomen. De N25 werd na 1900 aangelegd de rest van het wegennet
wijzigde zich niet. Bierbeekse Beek: Was ten tijde van Ferraris een open
drassig weiland zonder veel perceelsrandbegroeiing. Het Kasteel
Wilderhof werd omstreeks 1900 gebouwd op de plaats van een vroegere
grote hoeve "Wilderhof". De omgeving van dit kasteel werd toen ook
bebost evenals de omgeving van het Kasteel Vijverhof. Een aantal
percelen beemd en bouwland aan de overzijde van de Mollendaalbeek ten
zuidwesten van het hof werd bebost en bij middel van een net van
kronkelpaden geïntegreerd in de rest van de tuin.De dubbele omwalling
was reeds was reeds in 1830 verdwenen. Pas na 1900 werd de rest van het
alluvium bebost. De Molenbeek te Lovenjoel: het alluvium van de
Molenbeek ten westen van Lovenjoel was ten tijde van Ferraris weiland
met 2 kastelen (het kasteel van Spoelberg is nadien een hoeve geworden,
het andere kasteel maakt nu deel uit van het Instituut Ave Regina).Groot
Park en Klein park zijn relicten van de 19de eeuwse kasteeldomeinen. De
randen van de beemden zijn na Van der Maelen bebost. De bovenloop van de
Molenbeek werd van de rest afgezonderd door de Tiense Steenweg. De
omwalde hoeve die t.t.v. Ferraris in de beemden lag, is nadien
verdwenen. Een deel van de beemden werd reeds voor 1900 omgezet in bos
en populieraanplantingen, deze omzetting gaat tot op vandaag door. Op
die manier werd de bovenloop van de Molenbeek samen het Koebos dat iets
hoger ligt 1 groot bos. Bruul-Weterbeek: Tijdens de laatste 230 jaar is
het bos verplaatst; het noordelijk deel werd na Ferrais gerooid (nu
verkaveling Parklaan) en tussen Van der Maelen en 1908 werd het
zuidoostelijk deel ook gerooid. Het zuidwestelijke deel werd na Van der
Maelen beplant, voorheen was het beemde. Het Zielenbergkasteel dateert
van 1928.


Esthetische waarde:
~~~~~~~~~~~~~~~~~~~

Langsheen de Molenbeek liggen heel wat kastelen, meestal met een
19de, begin 20ste eeuws uitzicht, in een mooi kasteelpark waar vaak
prachtige en waardevolle bomen staan. Korbeek-Lo behield ten Zuiden van
de hoofdzakelijk 17de - 18de eeuwse kerk landelijk karakter met de
ommuurde bakstenen en natuurstenen pastorij. Het Salve Mater domein is
een gevarieerd park geïntegreerd in de beekvallei.



