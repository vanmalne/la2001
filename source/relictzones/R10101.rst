R10101: Bosgebied Bouwelse Heide, Meerhoeven en Goorkens
========================================================

Verstoring:
E313 doorsnijdt het gebied; talrijke verkavelingen knagen aan de
randen van de relictzone.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Konijnenbergen - Ter Duinen: vrij ongerept stuifduinencomplex met
grote niveauverschillen op een kleine oppervlakte, heeft zeer hoge
geomorfologische waarde; een belangrijk relict van de eens zo talrijke
stuifduinen die voorkwamen langsheen de Grote en Kleine Nete.


Historische waarde:
~~~~~~~~~~~~~~~~~~~

Lindekens: bij Ferraris heide 'St.-Lambert'; bij Vandermaelen en MGI
ontginning heide en bebossing; huidige wegen- en bosstructuur zijn amper
veranderd (cf. MGI); enkele stukken zijn reeds ingenomen door
verkavelingen. Konijnenbergen: smalle duinstrook; hoofdzakelijk bebost
(cf. Ferraris, Vandermaelen en MGI). Kasteel van Bouwel en aanpalend bos
(tot Lange Heuvel): bij Ferraris reeds melding van het kasteel;
structuur van kasteeldomein is nog overeenkomstig met Ferraris; bij
Ferraris grenst aan dit domein heide; bij Vandermaelen is heide reeds
aan de randen bebost; huidige bosstructuur gaat terug tot MGI (goed
herkenbaar). Buntvenne - Meerhoeven: restanten bos afgewisseld met open
percelen akkerland; wegenpatroon nog herkenbaar (cf. MGI); grote stukken
zijn ingenomen door bebouwing en industrie. Goorkens:
ontginningsstructuur (vnl. wegenpatroon) is nagenoeg volledig verdwenen
(cf. MGI); nu enkel nog 'woeste grond' met opgaande begroeiing.


Esthetische waarde:
~~~~~~~~~~~~~~~~~~~

Stukken bos temidden van verkavelingen en grote infrastructuren en
aan de rand van het verstedelijkt gebied van Herentals. Konijnenbergen -
Ter Duinen: deels bebost, deels open landduincomplex met grote
niveauverschillen heeft een zeer hoge belevingswaarde; op sommige
plaatsen is de aanblik indrukwekkend.




Beleidswenselijkheden:
~~~~~~~~~~~~~~~~~~~~~~

Vrijwaren van verdere bebouwing.
