R30076: Centrale heuvelrij van de West-Vlaamse Heuvels
======================================================

Verstoring:

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

West-oost gerichte heuvelkam, geomorfologische relicten, beboste
topzones op de getuigenheuvels Diestiaan (ontstaan door differentiële
erosie). Interfluvium tussen het Iijzer- en Scheldebekken,
geografisch-bodemkundige grens tussen de zandleem- en leemstreek.
Opvallend is dat deze beboste toppen en massiefjes geen doorlopende kam
vormen maar door middel van brede zadels met elkaar verbonden zijn. Hun
vorm is duidelijk langgerekt en bovenaan zijn ze opvallend vlak. Langs
de steile flanken van al deze heuvels reiken de akkers en de weiden tot
een hoogte van 110 meter zodat de tussenliggende zadels onbebost zijn.
Ondoordringbare kleiformaties van het Bartoon en Paniseliaan zorgen voor
aanwezigheid van bronnen waar deze kleilagen dagzomen. Bijhorende
bronamfitheaters door terugschrijdende erosie. Aantal bronbossen met
specifieke vochtminnende vegetatie aanwezig. Valleitjes hebben een
asymmetrisch dwarsprofiel. Het belangrijkste bronniveau ligt op de
kleilaag van het Paniseliaan, ongeveer 80 meter hoog. De bronnen liggen
aan de basis van de creatie van dalhoofden, waar het water
geconcentreerd wordt en de beken ontspringen. Waardevolle bossen met
bronnen en rijke voorjaarsflora, natte en kleinschalige valleigraslanden
met veel houtige lineaire landschapselementen, holle wegen,
amfitheatervormige bronweiden, vrij meanderende beekjes, groot aantal
veedrinkpoelen, schrele heuveltoppen met keienakkers. De bossen zijn te
herleiden tot 4 combinaties : de eikenbos-beuk-hulst-combinatie op de
zandsteentoppen, de beukenbos-hyacint-combinatie op de zandige en
zandlemige hellingen boven de 80 meter, de eikenbos-essenbos-combinatie
in de vlakte aan de voet van de heuvels en de elzen-wilgen-combinatie op
plaatsen met grotere vochtigheid. Deze vrij grote verscheidenheid is
mogelijk op zulke kleine oppervlakte door het vrij grote verschil in
regenval op de heuveltoppen tegenover de vlakte gecombineerd met de
bodemverschillen. In het oostelijke deel van de heuvelrij is het reliëf
lager en meer afgeplat. Dit komt omdat de beschermde Diestiaanzanden
volledig zijn weggeërodeerd.


Historische waarde:
~~~~~~~~~~~~~~~~~~~

De meeste bossen, vooral op de heuveltoppen, zijn vrij jong. WOI
heeft hier lelijk huisgehouden. Bij de herbebossing werden belangrijke
stukken opnieuw in cultuur gebracht. Het karakter van een sterk
gevarieerd, kleinschalig, half-open heuvellandschap ging dan ook
voorgoed verloren. De toppen van de heuvels waren al in het Neolithicum
(4700-2100 v. Chr.) bewoond. Ook resten uit de Ijzertijd aangetroffen.
Gallo-Romeinse vondsten in Loker en Wijtschate suggereren de
aanwezigheid van belangrijke resten uit die periode. Enkele middeleeuwse
relicten (de Galooimotte in Loker, verdwenen motte en verdwenen kasteel
in Westouter, dries en verspreide omwalde hoeven in Kemmel) suggerenen
een belangrijke middeleeuwe aanwezigheid. De huidige aflijning tussen
landbouwgronden en bos is grotendeels terug te vinden op de kaarte van
Ferraris. Tijdens WOI vormt het gebeid het toneel van talrijke
veldslagen en het hele gebied wordt als het ware omgewoeld : alle bomen,
hagen en boomgaarden verdwijnen hierdoor. Een aantal mijntrechters,
monumenten, kerkhoven, . herinneren aan WOI.


Esthetische waarde:
~~~~~~~~~~~~~~~~~~~

Door reliëf en de vegetatie gedeeltelijk gecompartimenteerd met
afwisselend wijdse vergezichten. Open landbouwlandschap, lineair groen
in beekvalleien, verspreide bebouwing met toeristische infrastructuur,
traditioneel hoevetype. De bewoning concentreert zich vooral langs de
hoofdwegen. Kleinschalige gebieden van Ter Hulst dal (vormt de bovenloop
van de Douve) en de Vidaigneberg. Tussen de beboste toppen komen grote
akker- (en weide-) complexen voor met een overwgend onregelmatige,
strookvormige percelering, waar slechts sporadisch
perceelsrandbegroeiing voorkomt, voornamelijk langs de beken. In het
oostelijke deel van de heuvelrij komen alleen op de noordelijke helling
van de heuvel van Wijtschate nog vrij grote bosbestanden voor. Op alle
andere plaatsen werd de grond in grote akker- en weidepercelen verdeeld.




Beleidswenselijkheden:
~~~~~~~~~~~~~~~~~~~~~~

Vrijwaren van het landelijk karakter en vrijwaren van de heuvels van
bodemerosie en te grote betredingsdruk (toerisme). Behoud en herstel van
de bossen op de topzones.
