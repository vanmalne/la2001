R30021: Duinen Westkust
=======================

Verstoring:
Sterke fragmentatie door infrastructuur, bebouwing en recreatie,
inkrimping van stuifzandarealen door verstruweling.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Behoren tot het paraboolduinencomplex Duinkerke - Oostduinkerke,
worden bepaald door een opeenvolging van uitgestrekte pannen en
paraboolduinen. Talrijke micro- en macromorfologische duinvormen en een
grote bodemvariabiliteit door de grote variatie aan geomorfologische
dynamiek. Aanwezigheid van een nog groot en stuivend duinencomplex,
verstuiving op deze schaal is een vrijwel uniek natuurlijk proces langs
de Belgische kust. Opdeling van noord naar zuid : afslagkust, eroderende
zeereep, zeereepduinen met alle gradaties van verstuivingsintensiteit,
het jonge parabool- en loopduinlandschap met stuivende duinen en het
secundair gestabiliseerde paraboolduinlandschap. Afwisseling van oude,
voormalig begraasde humusrijke bodems, kalkrijke stuifzanden en vochtige
pannevloeren. Waardevolle duinhabitats voor flora en fauna (grote
botanische waarde met typische duinvegetatie, waardevol ecotoop) Nog
actief duingebied als enige mobiel stuiffront op de binnenduinrand
aanwezig. Dynamisch ecosysteem. Nog enkele vochtige duinpannen aanwezig
(Mariapark Koksijde). Unieke duin-polderovergang : fysieke grens
duidelijk herkenbaar met ongeschonden en onverharde duinovergangszone
ten zuiden van de Oosthoekduinen in De Panne. Grote variatie van
vegetatietypen door de diverse milieugradiënten (zout-zoet,
kalkrijk-kalkarm, nat-vochtig-droog, noord-zuidhelling in de duinen,
duin-polderovergang).


Historische waarde:
~~~~~~~~~~~~~~~~~~~

Centrale wandelduin van de Weshoekduinen als enig relict gevormd
tijdens de 13de eeuwse loopduinfase, gevolgd door de 14de-16de eeuwse
paraboolduinfase. Relicten van agropastoraal gebruik in de secundaire
paraboolduinlandschappen : extensieve beweiding (uit zich in de
dominantie van mos- en graslanden) en de omwalde deels met loofhout
beplante geëgaliseerde akkertjes, rijshoutrijen ten behoeve van
zandfixatie. Verdwenen bewoning in de duinen, De Panne : Romeins en
vroeg-middeleeuws, verdwenen nederzettingen Nieuwe Yde en Raversijde.


Esthetische waarde:
~~~~~~~~~~~~~~~~~~~

Grote verscheidenheid aan landschapsvisuele kenmerken bepaald door de
uitgestrektheid en diversiteit van de voorkomende duinvormen en door het
uitgebreid kleurenpalet en mozaïeken van open zandvlakten, begroeide
duinentoppen, duingraslandjes, dicht struweel, bosjes. Panoramisch wijds
naar de zee kijkend, kleine compartimenten tussen de bebouwing, verre
zichten naar de polders gericht, markante terreinovergangen. Golvend
duinterreinen met verschillende markante overgangen naar de polders.




Beleidswenselijkheden:
~~~~~~~~~~~~~~~~~~~~~~

Behoud en bescherming van de resterende natuur- en geomorfologische
relicten, vrijwaren van uitbreiding bebouwing en toeristische
infrastructuur, behoud en herstel van de duincomplexen, vormgeven en
accentueren van de overgangsgebieden door bebossing en beplanting.
