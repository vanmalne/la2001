R40028: Durmevallei
===================

Verstoring:
Gebied ten zuiden van de monding van Durme en Schelde : percelering
gewijzigd tov Ferraris. Gedeelte van de relictzone valt in het
ruilverkavelingsgebied.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Vallei met bedijkte rivier en afgesneden meanders, behoort tot de
Vlaamse Vallei. Verloren Bos : stuifzand, rivierduinen en alluviaal
materiaal. Durme onderhevig aan getijdewerking, is een zoetwaterrivier.
Schorren langsheen de rivier met planten aangepast aan de
getijdewerking. In de Durmeloop komen enkele zandplaten voor in de
meanders ten gevolge van de verzanding van de rivier. Deze verzanding is
een gevolg van de onthoofding van de rivier door het graven van het
kanaal Gent-Terneuzen. Lange smalle percelen wijst naar een hoge
vochtigheidsgraad van de gronden. Moerassige veengronden ter hoogte van
De Bunt in Hamme te herkennen aan de vrij grote bosarealen. Daar ook
fossiele meander aanwezig die door Holocene veengroei is verland.
Beschermd landschap Schorren van de Durme, Hamme : slikplaten en
schorren waardevol als rivierschor en zoetwatergetijdengebied. Beschermd
landschap Durmeschorren nabij de Meulendijk, Waasmunster :
zoetwatergetijdegebied. Beschermd landschap Buylaers en Verloren Bos,
Lokeren: Is een alluviaal en stuifzandlandschap typerend voor het
rivierlandschap van de Durme.


Historische waarde:
~~~~~~~~~~~~~~~~~~~

Potentiële archeologische vindplaatsen aanwezig: bronstijd,
ijzertijd, Romeinse periode. Hamme: richting van de percelering volgens
Ferraris. Vorm en structuur duidelijk herkenbaar volgens Ferraris.
Noorden van de Durme: meerslanden herkenbaar tov Ferraris. Nu
percelering gedeeltelijk gewijzigd en kleine percelen bos aanwezig. In
de Bunt te Hamme: resten van turfontginningen, kleinere turfputten
aanwezig. Buylaers: werd tot midden van deze eeuw gebruikt als
vloeimeersen, nadien werd dit bemoeilijkt door de verzanding van de
Durme. Goede hooiopbrengsten door bevloeiing van het gebied.


Esthetische waarde:
~~~~~~~~~~~~~~~~~~~

Het reliëf van de valleiranden is structuurversterkend. Sterk
gerichte, smalle vergezichten met grote afwisseling. Percelen nabij de
rivier : meerslandschap, onregelmatige percelering, kleine percelen bos
en rietvelden aanwezig. Lange smalle percelen en grillig verloop van
hoge polderdijken. De Bunt te Hamme : talrijke kleine visvijvers
aanwezig.

**Sociaal-culturele waarde:**
De Builaars, het Bospark en het Verloren Bos : groenzone in de
Durmevallei, toeristische functie.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwing van om het even welke aard in het
valleigebied. Beheersen van de recreatiedruk. Bijzondere aandacht voor
de gradiënten en toposequenties in het landschap. Accentueren van de
waardevolle sites (taluds, meanders) in hun omgeving. Gedifferentieerde
aanpak voor de verschillende riviersegmenten.
