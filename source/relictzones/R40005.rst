R40005: Meetjesland van St.-Laureins - Kaprijke
===============================================

Verstoring:
De relictzone valt gedeeltelijk in het ruilverkavelingsgebied Eeklo -
Lembeke (10/5/65).

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Hoger gelegen dekzandgebied met Graaf Jansdijk als noordelijke grens.
Laag gelegen gebied, vochtig en zandig. Gedeelte van de Vlaamse Vallei.


Historische waarde:
~~~~~~~~~~~~~~~~~~~

Gebied van laat-middeleeuwse systematische ontginning met talrijke
typische dorpsvormen met tamelijk intacte structuur en soms een grote
cultuurhistorische betekenis. Tot de 12de eeuw nat heidegebied of
wastina, ontginningen in de 13de eeuw gestimuleerd door Johanna van
Constantinopel. Gebied onder St-Laureins : op Ferraris nog bos aanwezig.
Wegenpatroon volgens Ferraris. In de 12de - 13de eeuw : vrij
systematisch aangelegd patroon van lokale wegen met grote, vierhoekige
blokken. Langs de wegen zorgen grachten voor de waterafvoer. De grote
blokken werden ingedeeld in lange, gelijkgerichte stroken in de 13de
eeuw, gescheiden door grachten en afgeboord door lineair groen. Deze
toestand bleef behouden tot na WOII. Gebied ten N van Kaprijke :
percelering grotendeels volgens Ferraris, perceelsranden verdwenen.
Traditionele perceelsranden bestonden uit knotbomen rond
perceelsblokken. Gebied tussen Graaf Jansdijk en 'gebied met
strookvormige percelering' : op Ferraris bos aanwezig, wegenpatroon is
gelijk gebleven. Gebied tussen Eeklo en 'gebied met strookvormige
percelering' : richting van de percelering volgens Ferraris. De 2 kleine
boscomplexen zijn resten van een groter boscomplex volgens Ferraris.
Gebied ten ZW van St.-Laureins : het wegenpatroon is ongewijzigd tov
Ferraris. Gebied onder Isabellageleed : percelen grotendeels zoals
Ferraris, perceelsranden verdwenen. Westen van Bassevelde : percelering
volgens Ferraris, perceelsranden verdwenen, opstrekkende percelering.


Esthetische waarde:
~~~~~~~~~~~~~~~~~~~

Vlak landbouwland met weinig uitgesproken microreliÃ«f dat
nederzettingen en infrastructuur structureert. Afwisselend verre en soms
weidse zichten en door groenschermen begrensde ruimten. Wegen en
bewoning vormen de hoofdassen waarop de strookpercelering opstrekkend
gestructureerd is. Het nederzettingstype bestaat uit lineaire gehuchten
en pleindorpen. Open landschap met enkele grote bomenrijen langs de
wegen (dreven) en alleenstaande bomen langs de perceelsranden. Wegen
verlopen voornamelijk in de richting zuidwest-noordoost. Leopoldskanaal
en Schipdonkkanaal vormen lineaire blikvangers in het landschap.




Beleidswenselijkheden:
~~~~~~~~~~~~~~~~~~~~~~

Stoppen uitbreiding lintbebouwing. Dorpskernrenovatie wenselijk.
Behoud (eventueel herstel) van het hoofdnetwerk van lineaire
perceelsrandbegroeiing met knotbomen. Duidelijke architectonische
richtlijnen formuleren voor nieuwbouw en renovatie.
