R40029: Bolle akkergebieden Land van Waas, Vallei van de Barbierbeek
====================================================================

Verstoring:
Bossen verstoord met bebouwing. Heide Waasmunster : toename van de
bebouwing, villawijk. Hoogstraat : bebouwing sterk toegenomen.
Cuestafront wordt onderbroken door kleiuitbatingen, gelaagputten
(ondergelopen klei-ontginningsputten) en kleine dorpskernen gelegen op
het hoogste deel. Gedeelte van de relictzone valt in het
ruilverkavelingsgebied.

Herkenbaarheid: 2

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Het Land van Waas werd gevormd door het ontstaan van de Vlaamse
Vallei. Geomorfologische waarde van de Cuesta van het Land van Waas :
helling van het cuestafront is zuidwaarts gericht. Zachte noordelijke
afdaling, de cuestarug, stemt nagenoeg overeen met de afwaartse helling
van de Boomse kleilaag. Populieren helpen bij de drainage van de bolle
akkers. Slingerbeek : vallei gaaf in de Cuesta. Veldstraat : Cuesta van
het Land van Waas gaaf en duidelijk herkenbaar in het landschap. Bronbos
te Elversele gelegen op een relatief steile helling. Bos bevindt zich in
de vallei van een beekje dat door de eroderende werking een
hoogteverschil van 2-3 meter heeft veroorzaakt.


Historische waarde:
~~~~~~~~~~~~~~~~~~~

Bolle akkers zijn ontstaan door de ophoging om de afwatering van de
ondoordringbare gronden mogelijk te maken (door ploegen van de
percelen). Percelen zijn door een gracht begrensd, vroeger steeds
begroeid. Hemelse Breedte : kleine percelering zoals bij Ferraris, veel
perceelsrandbegroeiing aanwezig. Gebied ten oosten van Haasdonk :
percelering is gaaf tov Ferraris. Nog aantal perceelsranden aanwezig.
Gebied tussen Nieuwkerken-Waas, Vrasene en Sint-Gillis-Waas : nog vrij
veel perceelsranden overgebleven, percelen wel groter in vergelijking
met Ferraris, bolle akkers. Noorden van Belsele : bospercelen uitgebreid
tov Ferraris. Percelering gewijzigd tov Ferraris. Bossen ten oosten van
domein "De Ster" : complex volgens Ferraris. Gebied ten westen van Temse
: wegenpatroon herkenbaar volgens Ferraris, bebouwing is wel toegenomen.
Heide Waasmunster : bospercelen uitgebreid tov Ferraris : daar kleine
percelen bos in een gesloten landschap, bebouwing zo goed als afwezig,
wegenpatroon nog gedeeltelijk herkenbaar. Op de Vandermaelenkaart :
verspreide en grotere aaneengesloten boscomplexen, bebouwing eveneens zo
goed als afwezig. Op de kaart van het MGI 1/20,000 : boscomplex met
verschillende versnipperde gehelen afwisselend met open
landbouwlandschap, zeer weinig bebouwing aanwezig. Vallei van de
Barbierbeek : Percelering volgens Ferraris. Verspreiding van de
bebouwing en wegenpatroon duidelijk herkenbaar op Ferraris.
Perceelsranden grotendeels verdwenen, enkel nog kleine resten aanwezig.
Ten westen van Kraak : oude percelering te zien onder het huidige
oppervlak. Nu is de percelering duidelijk groter.


Esthetische waarde:
~~~~~~~~~~~~~~~~~~~

Nagenoeg vlak landschap behalve langs de randen waar de begrenzing
met de omliggende landschappen door de topografie bepaald wordt. Langs
de randen (cuesta) een beperkt aantal smalle en sterk gerichte
vergezichten. Intense versnippering van percelen, percelering is
blokvormig, typisch kenmerk voor het Land van Waas. De percelering wordt
geïntegreerd in een kwadratisch wegennet. Het landschap is opgedeeld in
kleine akkers met bomenrijen, filterende doorzichtigheid. Kleine
wegdorpen en losse bewoning met tendens naar verspreiding. Gebied ten
westen van Temse : percelering : kleine blokkige percelen, zonder of met
zeer weinig perceelsranden. Bolle akkers. Bronbos te Elversele : dichte
begroeiing van het bronbosje en de half-open lijnelementen van de
knotwilgen en de populieren. Meanderende Barbierbeek (Ankerplaats 36).




Beleidswenselijkheden:
~~~~~~~~~~~~~~~~~~~~~~

Maximaal behoud van het nog resterende typische coulissenlandschap in
het noordelijk deel door vrijwaren van verdere versnijdingen. Gezoneerde
opvang van de verdere industriële en residentiële druk.
