R30050: Plateau van Izenberge
=============================

Verstoring:
De loodsen en grote stalen, die bij de hoeves aanleunen, ontsieren
het algemene zicht. Het beeld van bepaalde dorpskernen, vb.
Pollinkhoeve, Alveringem is verminkt door de toren van een
veevoederfabriek. Zuidelijke deel van Plateau van Izenberge ligt in
ruilverkavelingsgebied Beveren-Ijzer (akte 22/12/89) zodat de
percelering gewijzigd is en de perceelsranden helemaal verdwenen.

Herkenbaarheid: 2

Samenhang: 2

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Geomorfologische waarde, zandleem rustend op mariene zanden.
Oppervlakkig voorkomen van mariene geulgronden tot kalkhoudend fijn
zand. Vlak tot zacht golvend landbouwgebied met weinig uitgesproken
valleien als structuurrichtende elementen. Is hoger gelegen dan de
omliggende gebieden, bleef gespaard van de overstromingen die de polders
wel teisterden. Plotse stijging naar het plateau soms duidelijk
herkenbaar in het landschap (voorbeeld tussen Lo en Pollinkhove). De
beken liggen waaiervormig over het plateau en wateren af naar de polders
en de Ijzervallei. Op de oostzijde (Fortem tot Pollinkhove) en de
zuidzijde is de steilrand die de overgang naar de polders of Ijzervallei
vormt, zeer markant. Gemengd landbouwgebied. De weiden zijn ofwel
huisweiden, dan wel in de beekvalleien gelegen.


Historische waarde:
~~~~~~~~~~~~~~~~~~~

Mogelijk veel archeologische sites, talrijke grote sites met
walgracht. Het plateau van Izenberge is een al vroeg ontgonnen gebied
dat twee over elkaar liggende wegenpatronen vertoont (NW/ZO -NO/ZW en
N/Z-O/W) Beide lijken tot de Romeinse periode terug te gaan. De N/Z-O/W
- richting is minder uitgesproken, iets meer vervaagd en misschien de
oudste. Ook de zeer versnipperde verkaveling en het dichte hoevenpatroon
suggereren een vroege ontginning. Op de noordrand komt een snoer
vroeg-middeleeuwse stichtingen voor, van waaruit de polders werden
ontgonnen (Leisele, Vinkem, Wulveringem, Alveringem, Fortem). Ook in de
late middeleeuwen bleef het gebied een agrarische topper, getuige de
vele omgrachte hoeves. Sommige groeiden uit tot bescheiden kasteelsites.
Rond Wulveringem en Vinkem is de densiteit van deze belangrijke
hofstedes nog altijd opvallend. De inplanting van deze hoeves is
dikwijls bepaald door de loop van de beken. Een belangrijke
archeologische zone wordt gevormd door het verdwenen dorp Sint-Rijkers
(kerk, dorpskern, 2 kastelen, belangrijke hoeves, molen).


Esthetische waarde:
~~~~~~~~~~~~~~~~~~~

Uitgekleed landschap maar nog veel structurele kenmerken aanwezig :
kleine percelen , regelmatige perceelsverbanden, geen of weinig
perceelsrandbegroeiing, sterk verspreide alleenstaande bebouwing,
talrijke grote sites met walgracht, kleine pittoreske bewoningskernen.
Van het oorspronkelijke bocagelandschap blijft niet zoveel over,
sporadisch is nog erfbeplanting en perceelsrandbegroeiing merkbaar.
Panoramische zichten in vele richtingen zoals de Ijzervallei, Hoppeland
van Poperinge, West-Vlaamse Heuvels. De skyline meestal topografisch
begrensd.




Beleidswenselijkheden:
~~~~~~~~~~~~~~~~~~~~~~

Maximaal behoud van het open landelijk karakter met duidelijke
differentiatie t.o.v. de omliggende landschappen (westelijke
kustpolders, IJzervallei), enkel sterk verspreide kleinschalige
bebouwing met aangepaste architectuur, renovatie van de bestaande
kernen, geen lintbebouwing
