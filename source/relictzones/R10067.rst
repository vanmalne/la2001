R10067: Vallei van de Aa
========================

Verstoring:
Sterke bebouwingsdruk rond Turnhout hebben vallei verstoord;
relictzone behoort gedeeltelijk tot ruilverkavelingsgebied (RVK
Poederlee).

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Vallei van de Aa ten zuidoosten van Turnhout (ingesloten in
verstedelijkt gebied): beekdal aan de voet van de microcuesta, 3 km
lang, oostwaarts aansluitend op het erosiedal door de microcuesta. Hier
en daar nog landelijk van karakter.


Historische waarde:
~~~~~~~~~~~~~~~~~~~

Vallei van de Aa ter hoogte van Turnhout: bij Ferraris een gesloten
beemdenlandschap; hoofdzakelijk gesloten valleilandschap (bosjes en
perceelsrandbegroeiing) met talrijke plassen/vijvertjes en herkenbare
langgerekte perceelsstructuur (cf. MGI); opmerkelijk is zogenaamde
'uitspreidingsveld' ter hoogte van afrit A21 en natuurreservaat, waarvan
structuur nog herkenbaar is (beukendreef, doorlopend in industriegebied,
en daarop dwarsgelegen grachtenstelsel) en dat vermoedelijk vroeger
waterzuiveringsstation of -veld van Turnhout zou geweest zijn. In vallei
net ten zuidoosten van Turnhout (ingesloten in verstedelijkt gebied)
komen enkele opvallende gebouwen voor, waaronder een blekerij
(Vandermaelen). Bij MGI wordt deze 'Vanne' genoemd, bij Ferraris staat
ze ook opgetekend, maar is ze niet benoemd. Vallei ter hoogte van
Gierle: enkele herkenbare percelen en bosjes (cf. MGI); meer
stroomafwaarts is meanderend verloop grotendeels verdwenen.
Archeologische vondsten: middeleeuwse bewoning 'Verbrande Hoeve De
Regendonk' en middeleeuwse motte 'De Hoek' tussen Slootbeek en Aa ten
zuidoosten van Poederlee.


Esthetische waarde:
~~~~~~~~~~~~~~~~~~~

Op enkele kleine stukjes na een moeilijk herkenbare vallei (wegens
sterke verminking door ruilverkaveling) en gekalibreerde loop.




Beleidswenselijkheden:
~~~~~~~~~~~~~~~~~~~~~~

Vrijhouden van verdere bebouwing en meanderende loop van de Aa
behouden.
