R20084: Vallei van Laan, Ijse en de Dijle stroomopwaarts Leuven
===============================================================

Verstoring:
De E40 met haar parking. De industrie van Florival ter hoogte van
Ottenburg in de Dijle vallei.

Herkenbaarheid: 2

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De vallei is door de aanwezigheid van water en een grote variatie van
bodem- en vegetatietypes van groot ornithologisch belang. In de Dijle
zijn er nog oeverwallen te bemerken met deperessiegronden tussen de
valleiwanden en de oeverwallen. Deze veenhoudende komgronden komen in
het landschap voor als natte weiden en broekbossen, ontwaterd door
leigrachten, als rietvelden en als vijvers. De dorpen in deze regio
liggen quasi allemaal op de vallieranden, enkel Ottenburg en Duisburg
(toponiem -burg) liggen op het plateau.


Historische waarde:
~~~~~~~~~~~~~~~~~~~

Egenhoven: Het huidige Arenberg Kasteel met de voorliggende dreef
dateren al van begin de 16de eeuw..De akkers ten zuidwesten van het
kasteel werden na Ferraris aangelegd, na de rooiing van het bos. De
bossen die er ten zuidwesten van die akkers liggen zijn pas later
aangelegd, na de drooglegging van de vijvers rondom het Jezuïetenhof (na
Ferraris). De huidige wegen doorheen het bos waren de dijken van die
vijvers. Dijle alluvium tussen Neerijse en Sint-Agatha-Rode: Tot na
begin 1900 was het alluvium een open beemdenlandschap. Pas nadien werd
perceel per perceel overgegaan tot populieraanplantingen. De vijvers
zijn na 1900 aangelegd. Het oude kasteel van Overschie heeft heel wat
van haar landschappelijke invloed moeten inboeten door de stelselmatige
inperking van het kasteelpark. Dijle alluvium tussen Neerijse en
Olmendaal: Hier stonden reeds ten tijde van Ferraris in de beemden her
en der percelenbos. In dit deel van het alluvium werden echter niet
zoveel populieren aangeplant, wel is er hier perceelsrandbegroeiing die
van na Van der Maelen dateert. Ook hier liggen er vijvers die na 1900
aangelegd zijn. Laan vallei: Aan de monding van de Laan in de Dijle was
er tot halverwege de 19de eeuw een open beemdenlandschap dat nadien
omgezet werd in een gesloten beemdenlandschap door de bomenrijen tussen
de percelen weiland. Enkel op de steile flanken van de smalle vallei van
de Laan waren perceeltjes bos. Pas na 1900 is men de vallei zelf ook
gaan bebossen. Ook hier zijn er recent vijvers aangelegd. Er is bijna
geen bewoning in de vallei. Vroeger was al de bewoning geconcentreerd
langs de parallelle weg met de vallei, enkele hoeves stonden aan de rand
van de beemden en de hogergelegen akkers. Dijle ter hoogte van
Ottenburg: Reeds ten tijde van Ferraris had het alluvium her en der
percelen bos met er tussen weiden. De ligging van de paden doorheen het
gebied is ietwat gewijzigd. De vijvers/plassen zijn recent. De Laan te
Tombeek: De bebossing van de vallei is pas vanaf 1900 perceelsgewijs
gebeurd.


Esthetische waarde:
~~~~~~~~~~~~~~~~~~~

Een uitgestrekt gebied, bestaande uit drassige weiden met her en der
nog bomenrijen langsheen en bossen, dat scherp afgebakend is door de
steile valleihellingen. Langsheen de vallei staan enkele mooie kastelen.

**Sociaal-culturele waarde:**
De Dijle was de grens tussen het gebied van de Eburonen en de
Nerviërs.




Beleidswenselijkheden:
~~~~~~~~~~~~~~~~~~~~~~

De vallei vrijwaren van bebouwing op de plaatsen die in het verleden
onbebouwd gebleven zijn. De natuurlijke waterhuishouding vrijwaren.
