R20008: Centraal Pajottenland
=============================

Verstoring:
Home op "Borrekens", steenbakkerij te Sint-Kwintens-Lennik

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Het gebied komt overeen met het Zuunbeekbekken dat ontstaat in
Pepingen door het samenvloeien van de Beringenbeek en de Karenbergbeek.
In het gebied liggen heel wat bronnen die ontstaan waar het raakvlak van
de Ieperiaanklei met de bovenliggende waterdoorlatende laag aan het
oppervlak komt. Deze bronnen liggen aan de oorsprong van talrijke beken
die in het landschap dentrietische valleitjes vormden en het zijn
zachtgolvend reliëf schonk. De valleien zijn asymmetrisch met een steile
tegenover een zachte helling (typisch voor de leemstreek door de
ongelijk erosie intensiteit van de valleiflanken). De vochtige
valleibodems zijn veelal ingenomen door weiden met
perceelsrandbegroeiing (hagen, houtkanten en bomenrijen) en
populieraanplantingen. Op de hellingen en de plateaus, waar het leemdek
vaak verscheiden meters dik is, wordt aan akkerbouw gedaan. Tal van
Pajotse dorpen zijn ontstaan op een van de heuvelruggen.


Historische waarde:
~~~~~~~~~~~~~~~~~~~

De ontginning van deze streek had reeds plaats in de Gallo-Romeinse
periode. Het tracé van de toen aangelegde heirbaan Asse - Bavai is nog
te herkennen als de steenweg Asse -Edingen. De ontginningen werden
tijdens de Frankische periode verder gezet en bepaalde het latere
bezettingspatroon. Tal van vierkantshoeve in de streek hebben een
Frankische oorsprong. Vanaf de 8ste eeuw waren het vnl. de abdijen die
de agrarische ontwikkeling bevorderde. In de 11de en 12de eeuw werd de
macht overgenomen door resp. de hertogen van Brabant en de graven van
Henegouwen. In het zuidelijk deel van de relictzone hadden de graven van
Henegouwen het voor het zeggen, in de rest de hertogen van Brabant. Het
kasteel van Gaasbeek op de helling van de Molenbeek diende
oorspronkelijk als bolwerk tegen de aanvallen van de graafschappen
Vlaanderen en Henegouwen. Een deel van de akkers op de hoger gelegen
delen werden de laatste eeuw omgezet in weiden zonder dat de
perceelsranden beplant werden, hierdoor bleef het open karakter van de
hoger gelegen delen bewaard. De populier aanplantingen verschenen pas de
laatste 150 jaar op de nattere gebieden. Het gehucht Plutsingen ontstond
pas na Van der Maelen maar is nadien niet meer uitgebreid. De aanleg van
de Steenweg Halle -Ninove tussen Ferraris en Van der Maelen zorgde voor
een wijziging van het wegennet in de onmiddellijke omgeving van de
steenweg. Na Van der Maelen zijn er concentraties van bewoning ontstaan.
(Hingen, Beringen, Schamelbeek, tussen Lennik en Elingen) In de
bovenloop van de Molenbeek zijn er nog enkele dijken te bespeuren van
visvijvers die er ten tijde van Ferraris lagen. De omgeving van het
kasteel van Budingen is grondig gewijzigd sinds Ferraris. Een deel van
het bos is na Vander Maelen gerooid wat merkbaar is in de grote
perceelsvormen. De vijvers rond het kasteel verdwenen na begin 1900, in
het alluvium van de weidembosbeek in het resterende deel bos werden dan
vijvers aangelegd. Van de vele dreven blijft nog 1 behouden die naar het
kasteel loopt. Beisberg: op de plaats waar ten tijde van Ferraris een
bos lag is recent terug een bos aangeplant. Er heeft een ruilverkaveling
plaats gehad ten zuiden van Pepingen waardoor de perceelsvormen en het
wegennet grondig wijzigde. Ook rond de bewoning is weinig gewijzigd.
Deze ingreep had enkel plaats in de van oudsher open gebieden. Hierdoor
is het karakter van het landschap weinig gewijzigd.


Esthetische waarde:
~~~~~~~~~~~~~~~~~~~

Het is een groot aaneengesloten landelijk gebied in een reliëfrijk
gebied met fragmentatie van het landschap in de natte gebieden door
bossen, perceelsranbegroeiing en kleine percelen en een open landschap
op de minder steile hellingen en de plateaus. Er zijn ook nog heel wat
holle wegen en taluds. Het gebied heeft ook een rijke architectuur zoals
tal van kastelen (kasteel van Gaasbeek, Baljuwhuis te Gaasbeek,
Groenenberg kasteel , Colomakasteel,.. ) met hun kasteelparken die het
landschap vaak domineren, vierkantshoeves en nog landelijke gehuchten en
dorpjes.




Beleidswenselijkheden:
~~~~~~~~~~~~~~~~~~~~~~

Het gebied behoeden voor de verstedelijking die vanuit Brussel
oprukt.
