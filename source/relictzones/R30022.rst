R30022: Poldergebied Oostduinkerke - Adinkerke
==============================================

Verstoring:
Gebied ruilverkaveling Bulskamp (24/11/72) heeft de percelering
veranderd, maar de grote perceelsblokken behouden, idem voor
wegen-patroon.

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Overwegend vlak landschap met enkele oeverwallen. Waar de overgang
duinen-polders gaaf bewaard is gebleven is een grillige combinatie van
kleine akkers en weiden, zandverstuivingen en bosjes aanwezig. Zeer
waardevolle, onbebouwde en onverharde, vrij abrupte en reliëfrijke
overgang van duin naar polder ter hoogte van de hoeve Ten Bogaerde. Het
gebied is een relict van een grootschalig geulensysteem met grote
akkerland- en graasweidencomplexen. De perceelsrandbegroeiing op de
oeverwallen is verdwenen. Oudland ten westen van Veurne fysische
structuur, nogal bijgewerkt door recente ruilverkaveling.


Historische waarde:
~~~~~~~~~~~~~~~~~~~

Op de overgang duinen-polders zijn plaatselijk nog restanten van de
oude Driftweg bewaard. Onder de zandverstuivingen komen plaatselijk
vol-middeleeuwse ontginningen voor. Langs de armen van het geulensysteem
kunnen agrarische en zoutwinningssites opduiken, die tot de Romeinse
periode teruggaan. Het gebied is één van de oudste ontginningen die door
de Abdij ter Duinen aangevat is. Het verspreid hoevenpatroon refereert
nog naar de grootschaligheid ervan. De grootschalige turfexploitatie
vanaf de tweede helft van de 12de eeuw bepaalt in hoge mate het uitzicht
van de Buitenmoeren. Langs de turfwegen en op de poldervaarten gebeurde
het transport van deze brandstof. Het gebied van de Buitenmoeren is
overwegend grasland volgens Ferraris, percelering is aangepast door
recente ruilverkaveling, grote perceelsverbanden wel gelijk,
verspreiding boerderijen en wegenpatroon volgens Ferraris. De
concentrische, waaiervormige strookpercelering is uitgedund door de
ruilverkaveling en de randbeplanting op de oeverwallen grotendeels
opgeruimd. Historisch tracé van de Bergenvaart op een oeverwal. Ten
westen van Veurne werd in 1694 door Vauban een versterkt legerkamp
aangelegd. Het was gesitueerd tussen het Annekensleed en het Hertsleed
en omvatte redoutes, een kroonwerk en een algemene omwalling. Nog
restanten van 1 redoute bewaard. Percelering, wegenstructuur en
verspreiding hoeves volgens Ferraris.


Esthetische waarde:
~~~~~~~~~~~~~~~~~~~

Wijdse panoramische zichten in alle richtingen, bebouwing kust
zichtbaar, soms kleine doorkijkpunten naar de duinen. Vlak open
landbouwgebied met kleine, lage kerndorpen, verspreide alleenstaande
bebouwing, kleine tot matig grote onregelmatige percelen, geen
perceelsrandbegroeiing. Open landbouwlandschap, weinig bebouwing
aanwezig, strookvormige percelering. Bulskamp : is een vlak open
landschap met verspreide hoeves, gemengd bouwland en weiland, grote
regelmatige kavels.




Beleidswenselijkheden:
~~~~~~~~~~~~~~~~~~~~~~

Maximaal behoud van het open landelijk karakter door :
niet-grondgebonden landbouw te weren, architectonisch inpassen van
nieuwe constructies zodat ze de bestaande vertikale blikvangers niet
domineren, bebouwing te beperken tot de renovatie van de bestaande
bebouwing, enkel kleinschalige ambachtelijke industrie te stimuleren
aansluitend bij de bestaande kernbewoning, het weren van alle
lintbebouwing, het behoud van grote open ruimten met weinig lineair
opgaand groen, ecologische corridors vooral te associëren met sloten,
dijken en wegen, het accentueren van de identiteit tussen de
verschillende subeenheden.
