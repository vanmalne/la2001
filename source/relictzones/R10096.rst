R10096: Vallei van de Grote Nete
================================

Verstoring:
Albertkanaal, Kanaal Dessel-Schoten, E313 en andere infrastructuren
doorsnijden vallei.

Herkenbaarheid: 3

Samenhang: 3

Gaafheid: 3


Historische waarde:
~~~~~~~~~~~~~~~~~~~

Vallei wordt grotendeels gekenmerkt door duidelijk herkenbare
valleigronden (cf. MGI) afgewisseld met stukken waar perceelsstructuur
onherkenbaar is of schaalvergroting heeft ondergaan; Grote Nete kent nog
een sterk meanderende loop. Vallei ter hoogte van Gestelhof en
Ramelenhof: vroegere hooilanden en vochtige weilanden zijn nu akkerland
geworden, algemene perceelsrichting en grachtenpatroon zijn nog goed
herkenbaar, doch perceelsindeling is gewijzigd en ze zijn moeilijk te
onderscheiden van hogergelegen cultuurgronden (cf. MGI). Vallei tussen
Kruiskensberg en Bernum: over het algemeen is vroegere beemdenstructuur
nog af te lijnen (cf. MGI); ter hoogte van Kruiskensberg nog goed
herkenbare perceelsstructuur (cf. MGI), met bijzondere aandacht voor
recent uitgebaggerde oude Netemeander in beschermd landschap gelegen;
meer stroomopwaarts hebben valleigronden eerder schaalvergroting
ondergaan (cf. MGI). Vallei ter hoogte van Zammel: meanderende loop van
Grote Nete wordt begeleid door gesloten valleilandschap; herkenbare en
zeer gave perceelsstructuur (langgerekt en smal) hoofdzakelijk bebost en
met veel restanten van opgaande begroeiing (cf. MGI). Vallei van Males
Broek tot Bels Broek: herkenbare perceelsstructuur met resten van
opgaande randbegroeiing en vele kleine vijvertjes (cf. MGI);
perceelsrandbegroeiing en bosjes zorgen voor gesloten karakter; bij MGI
is Males Broek groot wateroppervlak tussen Grote Nete en
Scherpenbergloop. Vallei ter hoogte van Scheps: Hanske Selsloop mondt
uit in Grote Nete; vallei is iets moeilijker herkenbaar; op enkele
specifieke plaatsen echter is perceelsstructuur nog relatief gaaf en
herkenbaar en vertoont nog resten van opgaande begroeiing (cf. MGI);
kleine vijvertjes ter hoogte van uitmonding Hanske Selsloop in Grote
Nete is toegenomen (cf. MGI). Vallei ter hoogte van Schoors - Ongelberg:
goed herkenbare gesloten vallei; sterk meanderende loop; langgerekte
perceelsstructuur is nog goed herkenbaar en voorzien van randbegroeiing
(cf. MGI). Vallei ter hoogte van De Most: bij Ferraris vengebied en
heide grenzend aan beemden in een smal valleitje; bij Vandermaelen
aanzet tot ontginning van de hei die aan de vallei grenst;
perceelsstructuur en wegenpatroon zijn nog relatief gaaf en goed
herkenbaar (cf. MGI). Vallei ter hoogte van Heist-op-den-Berg
('Netevallei te Hallaar'): gesloten valleigebied met aansluitend
hogergelegen cultuurland voorzien van resten opgaande begroeiing en met
herkenbare perceelsstructuur (cf. MGI); relicten van het oorspronkelijk
alluvium, zoals het er eeuwen lang uitzag; van oudsher werden de
drassige gronden gebruikt als graasweide voor het vee en als hooiland;
kenmerkend voor hogergelegen gronden nabij Hallaar en te Vossekoten en
Wieshagen zijn de kleinere percelen, gescheiden door houtwallen,
houtkanten en dreven. Vallei ter hoogte van Booischot: Herenbossen bij
Ferraris reeds bos, bij Vandermaelen aanzet herbebossing en aanleg
huidige wegen, nu nog herkenbare en gave structuur (cf. MGI);
beemdenstructuur nog herkenbaar met restanten bos (cf. MGI). Vallei van
de Steenkesbeek: nog natuurlijke loop van de Steenkesbeek en de beemden
in het NO deel van het landschap zijn elementen die getuigen van een
eeuwenoud verleden. Vallei ter hoogte van Herselt: op rechter oever
vroegere beemdenlandschap grotendeels ingenomen door opgaand groen (cf.
Ferraris, Vandermaelen en MGI) en Kwarekken heeft herkenbare
perceelsstructuur, vroegere beemden zijn nu bos (cf. Ferraris en MGI);
op linker oever valleigronden hebben perceelsvergroting ondergaan (cf.
MGI). Vallei ter hoogte van Varendonk: mooi en zeer gaaf kasteeldomein
van Merode (cf. Ferraris en MGI); hoofdzakelijk gesloten
beemdenlandschap (cf. MGI). Archeologische vondsten: Lithisch materiaal
en Romeinse site (palen, aardewerk, brons en glas) langs de Nete ter
hoogte van Netekant; Litisch materiaal, Late-Ijzertijdbewoning,
Ijzertijd grafveld te 'Hemelberg' in Oosterlo (grotendeels in relictzone
gelegen gaande van Oosterlo tot Zammel); lithisch materiaal, lanspunt
uit Bronstijd (in 'Lange Zillen') en oude houten brugresten (uit Nete
gehaald) in vallei ter hoogte van Malesbroek; zones met lithisch
materiaal in 'Kannuniksdijk', 'Kruiswacht' en 'Genepas'; lithisch
materiaal en Romeins aardewerk in 'Lil' (slechts gedeeltelijk in
relictzone gelegen); lithisch materiaal, rijk brandgraf en Romeinse
nederzetting in 'Straalse Bossen' (slechts klein stukje in vallei
gelegen).


Esthetische waarde:
~~~~~~~~~~~~~~~~~~~

Duidelijke en grote riviervallei met sterk meanderende rivier en
grotendeels intacte valleigronden; gesloten karakter van vallei is op
diverse plaatsen nog goed bewaard. Netevallei te Hallaar: esthetische
waarde wordt bepaald door afwisseling van bossen, broekbossen,
hooilanden, weilanden en akkers, gescheiden door houtwallen, houtkanten,
bomenrijen, dreven, beken en grachten; geheel sluit mooi aan bij
Netevallei te Itegem in noorden en te Booischot in zuiden. Vallei van de
Steenkesbeek: esthetische waarde wordt bepaald door homogeniteit van het
gehele landschap met open graslanden en akkers, afgewisseld met
struwelen, bossen en boomgaarden, met zeer weinig visueel storende
elementen.




Beleidswenselijkheden:
~~~~~~~~~~~~~~~~~~~~~~

Behoud gesloten karakter van vallei; vrijwaren van bebouwing en
verdere versnippering door infrastructuren.
