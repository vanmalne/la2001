R10011: Ontginningsblok Stabroek - Kapellen
===========================================

Verstoring:
Bebouwing heeft het ontginningsblok aangetast ter hoogte van Stabroek
en Kapellen.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Het Rood en omgeving: overgang van polders naar zandgronden en lichte
oostwaartse helling zorgen voor diversiteit aan bodemtypes en
vochtgradiënten; grote vegetatiekundige diversiteit en enkele zeldzame
plantensoorten; waardevol ecologisch geheel door nauwe verwevenheid van
bossen, dreven, bomenrijen, weilanden en Rode Beek; zeldzame
vleermuissoorten; belangrijk leefgebied voor diverse roofvogels en
vogelsoorten van oude , open, hoogstammige bossen en parkbossen. Het
ontginningsblok ligt slechts ten dele in een echte polder (kleigronden);
het overige stuk (Stabroek en ter hoogte van baan Putte - Kapellen) is
gelegen op een bodemkundig overgangsgebied.


Historische waarde:
~~~~~~~~~~~~~~~~~~~

Ontginningsblok Ekeren: groot ontginningsblok, 6 bij 6 km, ontgonnen
vanaf 1246; verdeeld in een groot blok 'Stabroek' en twee rijen van 3
blokken onder oorspronkelijk Ekeren, Kapellen en Hoevenen; blokken
intern verdeeld in stroken van 110x1380 m, de middeleeuwse hoeve. Dit
indelingsprincipe komt zeer veel voor in de Hollands Utrechtse
Laagvlakte. Hoevenen: de kerk staat terzijde van de blokken. Kapellen:
kerk staat in het blok. Ook 'Hollands Putte' is op deze wijze ingericht.
Aan noordoost zijde zijn de hoeven later verlengd, waardoor de
ontginningsgrens wat onregelmatig is. Stabroek, Putte, Hoevenen:
structuur is overeenkomstig met Ferraris, nl. straatnederzetting met
opgaande, langgerekte percelen. Eertijds gesloten karakter wegens
opgaande begroeiing langs percelen; oorspronkelijk grachtenstelsel is
grotendeels gewijzigd voor vergroting van percelen en opgaand groen is
nagenoeg volledig verdwenen. (Leege) Heuvels: restanten van bos,
daterend van Ferraris. Domein Ravenhof: bij Ferraris en Vandermaelen
reeds vermeld; parkstructuur is goed herkenbaar en loopt over de
staatsgrens verder; opmerkelijk is dreef tussen kasteel en kerk van
Putte. Het Rood en omgeving: gaaf voorbeeld van ontginningspatroon dat
op overgangsgebied van polder naar zandgebied van de Kempen werd
uitgebouwd in de zone tussen Hoevenen - Kapellen - Stabroek en Putte;
gekenmerkt door regelmatige langgestrekte rechthoekige kavelopdeling met
meestal een hoeve op kop die aan hogergelegen straat gesitueerd is; Rode
Hoeve klimt in ouderdom op tot 18de eeuw en ligt nog steeds temidden van
weilanden; huidige grote landhuizen in kasteelparkzone dateren van rond
eeuwwisseling, het zijn uitlopers van de voormalige kastelen en
buitenplaatsen (bourgeoisie gaf in die periode voorkeur aan kleine
gemakkelijk te onderhouden landhuizen omringd door grote tuin of park.
Het gebied heeft een archeologische waarde: afvalkuilen met 15de-16de
eeuws materiaal nabij Hoevenen, twee prauwen uit Ijzertijd in
Ettenhovense polder en préhistorische site ter hoogte van 'Driehoek'.


Esthetische waarde:
~~~~~~~~~~~~~~~~~~~

Open landschap met gelijkmatige ontginningsstructuur; richting
percelen is nog goed zichtbaar; diverse kasteelparkjes zijn langsheen de
baan Putte - Kapellen aangelegd en sluiten aan op eerder beboste zone,
grenzend aan Mastenbos. Het Rood en omgeving: grote afwisseling aan
biotopen (bossen, dreven, weilanden, parken) geeft zuidelijke zone grote
belevingswaarde; goed gestructureerde bomenrijen, houtkanten en ruigtes
zorgen tevens voor een grote homogeniteit; waarde van noordelijk
landbouwgebied schuilt in het zeer open karakter en de typische
perceelsstructuur.




Beleidswenselijkheden:
~~~~~~~~~~~~~~~~~~~~~~

Open landschap vrijwaren van bebouwing en ruilverkaveling vermijden,
waardoor de perceelsstructuur en blokkenindeling bewaard blijven.
