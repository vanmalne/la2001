R70070: Hoogstamboomgaarden rond Borgloon
=========================================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Het gebied behoort tot het 'Heuvelland van vochtig Haspengouw', in
het overgangsgebied van Laag- naar Midden-België met een zacht tot sterk
glooien van 50 tot 100 m TAW. Deze overgang kan op meerdere plaatsen
duidelijk worden ervaren en is daar aangeduid als lijrelict.


Historische waarde:
~~~~~~~~~~~~~~~~~~~

Archeologische waarde : Grafheuvels uit de bronstijd en Romeinse
archeologica gekoppeld aan de Romeinse heerbaan die de zone dwarst.
Romeinse begraafplaatse ter plaatse van het huidige kasteel Bellevue.
Resten van Romeinse vesting te Borgloon De kaart van Ferraris toont
compacte dorpskernen met eromheen concentraties van
hoog-stamboomgaarden. Ook vandaag is deze relictzone het rijkst aan
hoogstam-boomgaarden in heel Vlaanderen. Meerdere zones met goed
herkenbare historische perceelsstructuren te Hendrieken, Gors-Opleeuw en
ten zuiden van Borgloon. Het Bellevuebos is een ecologisch belangrijk,
historisch stabiel bos dat reeds is aangegeven op de Ferrariskaart. Vele
markante holle wegen komen voor ten zuiden van Borgloon en werden
aangegeven als lijnrelict. Bouwkundig zeer rijke en gevarieerde dorpen
en gehuchten : - Borgloon : historisch heuvelsite, eerste
vestigingsplaats van de Loonse graven en hoofdplaats van het Graafschap
Loon, het vroegere Karolingische Hesbania : driebeukige vroeg-Romaanse
kruisbasiliek St. Odolphuskerk, Kasteel Hulsberg, Brigittijnenklooster
(oorsprong 1545), Stadhuis in Maaslandse Renaissance; - Borgloon -
Tongersesteenweg, concentratie van 19e eeuwse bebouwing langs de
steenweg; - Kuttekoven : Kasteel de Klee (Art Nouveau, 20e eeuw),
aanpalende kwadraathoeve (19e eeuw) en park; - Hendrieken : oa
St.-Lambertuskerk, moderne kerk uit 1964 in veldbrikken; - Opleeuw,
gehucht met kleine hoeven (fragmentair vakwerk), kasteelcomplex met
kasteel (1847), kasteelhoeve en oude Ceder; kasteel Bellevue
(clasiscistisch); - Kerniel, hoopdorp met classicistische kerk,
pastorie, kasteel, burgerwoningen en belangrijke hoeven (oa hoeve
Fastré) en vooral het Klooster Marënlof of Klooster van Kolen met
Gotische kerk, kloostergebouwen, poortgebouw; - Jesseren, straatdorp met
kerk der Kruisverheffing en een aantal gesloten hoeven, industrieel
archeologische site aan het voormalige station met stroopfabriek,
directeursvilla.


Esthetische waarde:
~~~~~~~~~~~~~~~~~~~

Gebied met zeer hoge belevingswaarde omwille van de duidelijk
waarneembare reliëfovergang tussen Laag en Midden België, vrij veel
hoogstamboomgaarden en oud bos.




Beleidswenselijkheden:
~~~~~~~~~~~~~~~~~~~~~~

Bescherming en uitbreiding hoogstamboomgaarden, oud bos, ... Geen
herverkaveling in gebieden met holle wegen en interessante
perceelsstructuren.
