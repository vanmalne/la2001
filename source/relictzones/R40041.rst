R40041: Kalevallei
==================

Verstoring:

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Situeert zich in het zuidelijk deel van de Vlaamse Vallei op de
overgang naar de zuidelijke uitlopers van de oorspronkelijke Leie- en
Scheldebovenloop. De vallei getuigt van de wisselende insnijdings- en
afzettingsperiodes uit de opeenvolgende ijstijden. Kalevallei stond
oorspronkelijk onder invloed van winterse overstromingen. De meersen
stonden in verbinding met de Drongense Meersen, de Wondelgemse Meersen,
de Scheldemeersen.


Historische waarde:
~~~~~~~~~~~~~~~~~~~

Vallei van de Oude Kale van Merendree tot Lovendegem en van
Bachte-Maria-Leerne tot Landegem : archeologische vindplaatsen uit de
Romeinse tijd (Galloromeinse sporen aan de oppervlakte). Ook opgravingen
gedaan met vondsten uit andere tijden: structuren uit de Bronstijd,
graansilo's en een nederzetting uit de Ijzertijd, neo- en mesolitische
sporen aan de oppervlakte. In de 18de eeuw werd het kanaal Gent-Brugge
door de vallei gegraven. In de 19de eeuw werd de Oude Kale via de Lieve
met het kanaal Gent-Terneuzen in verbinding gebracht. Ook werd toen het
Schipdonkkanaal in de vallei gegraven. Vallei herkenbaar volgens
Ferraris: strookvormige percelen, overwegend weiland, op Ferraris natte
weilanden, resten van perceelsranden nog aanwezig. Strookvormige
percelering nu nog duidelijk gaaf en herkenbaar op de orthofoto.


Esthetische waarde:
~~~~~~~~~~~~~~~~~~~

Gaaf gebleven kouter-bulkenlandschap, centrale as van organisch
aaneensluitende nederzettingssites en kouters. Tussen de afwisseling van
open kouters en gesloten bulken slingert zich de plaatselijk brede
vallei van de Oude Kale. Meersen zijn aanwezig op de noord- en westoever
van de Oude Kale. Kleinschalig landschap met overwegend weiland,
knotwilgenrijen en kleine (broek)bosjes. Verschillende kasteelparken
komen voor in de vallei.



