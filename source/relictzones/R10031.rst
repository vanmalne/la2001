R10031: Ontginningsblok Zwart Goor en vallei van De Beek
========================================================

Verstoring:
Gebied ligt volledig binnen ruilverkavelingsgebied (RVK Meer).
E10-put Minderhout is in valleigebied gelegen.

Herkenbaarheid: 2

Samenhang: 2

Gaafheid: 1


Historische waarde:
~~~~~~~~~~~~~~~~~~~

Zwart Goor was bij Ferraris en Vandermaelen een groot ven;
hoevegebouw en resterende perceelsstructuur, dreven en bospercelen zijn
nog herkenbaar (cf. MGI), doch schaalvergroting is hier opgetreden door
ruilverkaveling. Ten zuiden van Rooimanshoeve (reeds bij Ferraris en
Vandermaelen benoemd) komt een bebost ven voor, het Moer genaamd, dat
bij Ferraris aansloot op het 'Hassels Bosch'. De beboste stukken en
enkele toegangswegen zijn waardevoller dan de akkers en weilanden. Deze
laatste hebben een duidelijke schaalvergroting ondergaan (cf.
ruilverkaveling). Archeologisch belang: mogelijke archeologisch
waardevolle bewoning nabij 'Tolberg' en prehistorische bewoning nabij
'Vaalmoer', 'Begijnenputten' en 'Wolvenberg' (ten westen - zuidwesten
van de relictzone gelegen). Vallei van De Beek: enkele beboste terreinen
getuigen nog van het gesloten karakter ten tijde van Ferraris, bij MGI
hoofdzakelijk beemden en kleine bosjes aansluitend op het 'Hassels
Bosch' (ten zuidwesten van vallei gelegen).



