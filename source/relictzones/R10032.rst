R10032: Benedenloop van de Mark
===============================

Verstoring:
Ruilverkavelingswerken (RVK Meerle) hebben karakter valleigebied
volledig verstoord.

Herkenbaarheid: 1

Samenhang: 1

Gaafheid: 1


Historische waarde:
~~~~~~~~~~~~~~~~~~~

Benedenloop van de Mark is tussen staatsgrens en Volmolenbrug
opgenomen in een ruilverkavelingsgebied. De oorspronkelijke
valleigronden (gesloten karakter en de kleinschalige percelen) zijn
nagenoeg niet meer herkenbaar, op enkele uitzonderingen na. De Mark is
grotendeels gekalibreerd. Heerlese Loop: oorspronkelijke
perceelsstructuur langsheen de beek is niet meer duidelijk (cf.
Ferraris, Vandermaelen en MGI); het natuurreservaat was bij Ferraris
heide doorsneden door dreven. Vallei ter hoogte van Meer: vage
herkenning van vroegere perceelsstructuur (cf. MGI) en sporadische
bospercelen en restjes opgaand groen herinneren aan eertijds gesloten
karakter. Vallei ter hoogte van de staatsgrens ten noorden van Castelr√©
(NL): bij Ferraris en MGI een gesloten beemdlandschap met hogerop
gesloten akkers en open heide; vroegere perceelsstructuur en gesloten
karakter zijn slechts op beperkte oppervlakten herkenbaar, vnl. op
Nederlands grondgebied is het valleikarakter gerespecteerd.
Archeologische vondsten: prehistorische vondst nabij Laag-Eind en
middeleeuwse bewoning nabij het Looi.


Esthetische waarde:
~~~~~~~~~~~~~~~~~~~

Grotendeels gebanaliseerde en sterk uitgeklede vallei met beperkte
zones met resten opgaand groen. Rivier zelf is nagenoeg over het hele
traject tussen de staatsgrens en Volmolenbrug gekalibreerd, slechts het
stuk op de staatsgrens (Mark - Marksken) kent nog een meanderende loop.
Het gesloten karakter van het valleigebied op Nederlands grondgebied is
heel mooi bewaard.




Beleidswenselijkheden:
~~~~~~~~~~~~~~~~~~~~~~

Resterende authentieke valleigronden vrijwaren van verdere
uniformisering.
