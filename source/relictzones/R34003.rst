R34003: Oud-Moregembossen, Spitaalsbossen
=========================================

Verstoring:
Markelindehoek: perceelsranden grotendeels verdwenen, veel verspreide
bebouwing, grootschalige boerderijene met grote infrastructuur.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Deel van het zandig Leie-Schelde interfluvium. Vlak interfluvium met
langs de valleiranden een uitgesproken microreliëf o.a. met Holocene
landduinen.


Historische waarde:
~~~~~~~~~~~~~~~~~~~

Oud-Moregembossen: resten van groter boscomplex volgens Ferraris en
Vandermaelen. De structuur van de wegen in het boscomplex, de
perceelsverdeling is nog gaaf en herkenbaar volgens Ferraris. Malebeek:
huidige percelering herkenbaar volgens Ferraris. Markelindehoek:
wegenpatroon volgens Ferraris goed te herkennen in de huidige situatie,
percelering goed bewaard gebleven.


Esthetische waarde:
~~~~~~~~~~~~~~~~~~~

Wijdse vergezichten ontbreken door de sterke comparimentering door
bebouwing en begroeiing.

**Sociaal-culturele waarde:**
Oud-Moregembos was in de tweede helft van de 18de eeuw een vast
zigeunerkampement, diende als schuilplaats voor verschillende
bosgeuzengroepen.




Beleidswenselijkheden:
~~~~~~~~~~~~~~~~~~~~~~

Stoppen van de industriële en commerciële "lintbebouwing" langs de
(kruispunten van) de grote wegen als een van de belangrijke factoren
voor het dichtslibben van de open ruimte. Accentueren van het alluviale
landschap door het bufferen van de visuele verstedelijking door het
herstel van het coulissen-meersenlandschap.
