R34007: Westelijk deel van cuesta van Zomergem en Maldegemveld
==============================================================

Verstoring:
Gedeelte ingenomen door vliegveld van Ursel. De relictzone valt
gedeeltelijk in het ruilverkavelingsgebied Adegem.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Langgerekte en zwak golvende asymmetrische heuvelrug met enkele
toppen tot bijna 30m. Behoort tot de Vlaamse Zandstreek, heeft echter
een moza√Øek van bodems : zuiver zand, lemig zand en zandleem, klei.
Ondiepe tertiaire klei geeft stuwwatergronden.De kwartaire mantel
ontbreekt en de bodem is weinig geschikt voor landbouw.


Historische waarde:
~~~~~~~~~~~~~~~~~~~

Zone komt overeen met laat en op zeer systematische wijze ontgonnen
gronden. Relicten van oude heidegebieden die gemeenschappelijke
graasgronden vormden en in de 18de-19de eeuw herbebost werden.
Dambordvormig perceleringspatroon is het resultaat van het aanplanten
van dreven tijdens deze systematische verkaveling en bebossing.


Esthetische waarde:
~~~~~~~~~~~~~~~~~~~

Golvende topografie met uitgesproken steilrandbegrenzing. Een
gecompartimenteerd landschap met een patroon van bossen en open
landbouwgebied, gevormd door kwadratische akkers en weiden. Dreven met
afwijkende beplanting. Beperkt aantal weidse maar gerichte vergezichten
langs de steilranden op de omliggende gebieden. Lineair groen is sterk
ruimtebepalend en soms ruimtebegrenzend, met begrensde ruimten van
kleine tot middelgrote omvang.. Kallekensbos en Burkel : omliggende
percelen zijn groot en blokkig, bossen onderling verbonden met lanen.
Drongengoedbos : groot boscomplex, weilandpercelen aan de rand van het
bos weinig perceelsranden.




Beleidswenselijkheden:
~~~~~~~~~~~~~~~~~~~~~~

Behoud landelijk karakter door afremmen van nieuwe lintbebouwing.
Vrijwaren zichten van en naar het cuestafront. Verbeteren verbindingen
tussen boscomplexen.
