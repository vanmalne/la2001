R10005: Heide- en bosgebied Kalmthout - Essen
=============================================

Verstoring:
Bebost gebied Boterpot - Zandstraat is grotendeels aangetast door
bebouwing.

Herkenbaarheid: 3

Samenhang: 3

Gaafheid: 3


Historische waarde:
~~~~~~~~~~~~~~~~~~~

Boterpot - Zandstraat: bij Ferraris en Vandermaelen is er sprake van
de Rouwmoershoef (nu klooster en school); toen een hoeve met enkele
omliggende akkers temidden van heidegebied. Structuur van latere
ontginning (cf. MGI) is nog relatief gaaf en herkenbaar. Hoofdzakelijk
bebost. Boterbergen: bij Ferraris heidegebied aansluitend op Kalmthoutse
Heide; bij Vandermaelen en MGI bebost duinencomplex. Wildven:
ontginningsstructuur en bebossing zijn gelijkaardig als bij MGI;
kasteeltje is van nog latere datum. De Nol: bij Ferraris een ven
temidden van heide. Ongeveer 100 ha groot voormalig ven, waar turf
gestoken werd tot 1710-1740. Nu sterk verdroogd door waterwinning PIDPA.
Keetheuvel - Stappersven: de naam Keetheuvel herinnert waarschijnlijk
aan de Keten of tijdelijke onderkomens van turfgravers die in de 14de
eeuw het moer van de Stompershoek (nu Stappersven) uitturfden.
Kalmthoutse Heide (NR): bij Ferraris en Vandermaelen uitgestrekt open
heidegebied met talrijke zandduinen (zoals Steensche Duynen, Nolsche
Duynen, Vossenberghe, enz.) en vennen (zoals Nols Ven, Groote Pael aen
Zusters Moer, Kieke Veneken, Kleyn Moerken, Groot Stappers Ven, Oud
Kleyn Stappers Ven, enz.). Het gebied is archeologisch zeer belangrijk:
reeds verschillende pr√©historische, Tjonger en Tardenoisien vondsten
gedaan, over het volledige gebied verspreid. Aan de oostrand komen
enkele kasteeldomeintjes voor, Kasteel de Boterberg en kasteelcomplex de
Markgraaf; nog goed herkenbaar (cf. Vandemaelen en MGI). Withoefse
Heide: bij Ferraris en Vandermaelen open heide met vennen; sedert MGI
bebost met enkele venrestanten; sluit aan op Kalmthoutse Heide.


Esthetische waarde:
~~~~~~~~~~~~~~~~~~~

De Nol: Kalmthouts deel hoort tot natuurreservaat Kalmthoutse Heide.
De Nol heeft een oostelijke en westelijke vaartaansluiting, resp. de
Vertakkingsvaart en de Oude Moervaart. Keetheuvel: Het ven is goed
zichtbaar en de hoogte goed herkenbaar. In natuurreservaat gelegen.
Kalmthoutse Heide: een grotendeels open heidegebied met zandduinen
(Steerts Duinen, Zwartheuvel, Vossenbergen, Wilgenduinen, enz.) en
talrijke vennen (Kriekelaarsven, Stappersven, De Nol, enz.). De
zuidelijke en noordoostelijke rand is geen open heide meer, maar bebost
of ontgonnen voor landbouwdoeleinden. De perceelsstructuur zoals bij MGI
is nog herkenbaar. Vanop de uitkijktoren is er een volpanoramisch
uitzicht op de onmiddellijke omgeving.




Beleidswenselijkheden:
~~~~~~~~~~~~~~~~~~~~~~

De Nol volledig opnemen in het natuurreservaat Kalmthoutse Heide en
de waterwinning stoppen. Zicht vanaf hoogte op Stappersven open houden.
