R70042: Platte Lindenberg-Mechelse Bos
======================================

Verstoring:
De belangrijkste bestaande verstoring bestaat uit twee totaal
afgezonderde woonwijken (Nieuwe Homo en Grote Homo) en het
industrieterrein 'Op de Berg'. Een potentiÃ«le bedreiging (zones thans
uitgesloten) vormt berggrindwinning of landschapsvreemde nabestemming
van grindgroeven. Tot slot is het gebied doorsneden door de gewestweg
N75 (Europalaan - Boslaan) die Genk met het Maasland verbindt.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Geomorfologische waarde : De grillig ingesneden steilrand is hier
quasi intact. Biologisch waardevol oud bosgebied, gelegen binnen het
Nationaal Park der Hoge Kempen met enkele heiderelicten en vennen.


Historische waarde:
~~~~~~~~~~~~~~~~~~~

De volledige zone rondom de steilrand heeft een hoge archeologische
waarde en potentie. Talrijke vondsten zijn bekend uit de steentijd.
Enkele metaaltijdsites. Op de Ferrariskaart komt reeds een uitgestrekt
langgerekt noordoost-zuidwest gericht boscomplex voor langs de
bovenzijde van de steilrand, dus op het plateau. Dit bos komt thans
overeen met het boscomplex Platte Lindenberg, Dilsenerbos,
Lanklaarderbos, Mechelse bos dat ook in de tussenliggende periodes niet
werd ontbost en dus te beschouwen is als historisch stabiel bos. De
blijkbaar boomrijke heide die op de Ferrariskaart voorkomt ten westen
van dit bos werd in de loop van de 19e eeuw bebost en komt overeen met
het bosgebied Bosheide (toponiem !). De vennen die op de Ferrariskaart
zijn aangeduid komen vandaag nog voor. Het betreft het Heuvelsven en
enkele kleinere vennen.


Esthetische waarde:
~~~~~~~~~~~~~~~~~~~

Zichten van de steilrand op de Maasvallei en omgekeerd




Beleidswenselijkheden:
~~~~~~~~~~~~~~~~~~~~~~

Verdere omvorming naar natuurgericht bosbeheer. Bescherming van de
steilrand als geomorfologisch relict. Uitdoving van de woonfunctie in de
wijk "Nieuwe Homo" van de industriefunctie "op de berg". Ecologische
nabestemming grindgroeve Algri, LKW en Bormans. Inpassing binnen het
Nationaal Park der Hoge Kempen waarbij een natuurlijk beheerde eenheid
op landschapsschaal kan ontstaan.
