R70022: Kern vlakte van Bocholt
===============================

Verstoring:
Ontwatering Intensieve landbouw (waaronder intensieve veehouderij)
Recreatie (o.a. Batven)

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Dit vlakke gebied met een hoogteligging van ca 35 meter is door een
gebrekkige natuurlijke ontwatering van nature uit moerassig. Vroeger
bestaande uit moerasbossen, natte heides en vennen zoals blijkt uit de
Vandermaelenkaart.. Thans nog steeds vochtig gebied met enkele resten
van vennen, doorsneden door de Bosbeek en de Itterbeek en vele
kunstmatig gegraven afwateringskanalen.


Historische waarde:
~~~~~~~~~~~~~~~~~~~

Concentratie archeologische vondsten uit Steen- en Metaaltijden. Daar
het gebied vroeger een uitgestrekt moerasgebied is, betreft het een
relatief jong cultuurlandschap met uitzondering van De Brand. De Brand :
uniek zeer kleinschalig weidelandschap met kleine bosjes, meest intacte
voorbeeld van oude bocage in Vlaanderen, structuur goed herkenbaar op de
Ferrariskaart, Vandermaelenkaart en Kadastrale reductie, dit ondanks
kavelvergroting tijdens de jaren '70. Jagersborg en Harenne : bosgebied
en natuurreservaat met rechtlijnig afwateringspatroon, deels historisch
stabiel bos, archeologisch steentijd-metaaltijdsite. Geisterseheide :
19de eeuwse heideontginning met regelmatig ontsluitings- en
ontwateringspatroon. Zeer fraai voorbeeld van een neo-bocage. Tösh :
kleinschalig valleilandschap van de Bosbeek en haar zijloop, de Kleine
beek, met mozaïek van natuur en extensieve landbouw. Beschermd als
landschap. Voorshoven : restant van communautaire akker op plaggen
langsheen straatdorp. De Basdonk : Zandige hoogte in een moerassig
terrein. De Simpel - Dijken : gebied met restantjes historisch stabiel
bos.


Esthetische waarde:
~~~~~~~~~~~~~~~~~~~

Visueel zeer aantrekkelijk kleinschalig landschap.




Beleidswenselijkheden:
~~~~~~~~~~~~~~~~~~~~~~

Behoud van de kleinschalige landbouw en bocage in het unieke
kleinschalige landschap "De Brand" via beheersovereenkomsten en/of
landinrichting. Dit gebied biedt enorme potenties voor landschapsbeheer
in een uitgestrekt gebied.
