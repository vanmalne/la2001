R40015: Oostelijk deel van cuesta van Zomergem
==============================================

Verstoring:
Gedeelte van de relictzone valt in het ruilverkavelingsgebied.

Herkenbaarheid: 2

Samenhang: 2

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Gedeelte van de cuesta van Zomergem - Oedelem. Langgerekte en zwak
golvende asymmetrische heuvelrug met enkele toppen tot bijna 30m.
Behoort tot de Vlaamse Zandstreek, heeft echter een moza√Øek van bodems :
zuiver zand, lemig zand en zandleem, klei. Ondiepe tertiaire klei geeft
stuwwatergronden.


Historische waarde:
~~~~~~~~~~~~~~~~~~~

Zomergem-Boven : grafheuvels uit de bronstijd en Romeinse site.
Ursel-Konijntje, Roze : grafheuvels uit de bronstijd en Romeinse site.
Zomergem, Schuttershoek : grafheuvels uit de bronstijd. Gebied rond
Ronsele : op Ferraris een boscomplex aanwezig, nu nog enkele resterende
kleine percelen bos aanwezig. Resten van perceelsranden nog aanwezig.


Esthetische waarde:
~~~~~~~~~~~~~~~~~~~

Golvende topografie met uitgesproken steilrandbegrenzing. Een
gecompartimenteerd landschap met een patroon van bossen en open
landbouwgebieden. Beperkt aantal weidse maar gerichte vergezichten langs
de steilranden op de omliggende gebieden. Lineair groen is sterk
ruimtebepalend en soms ruimtebegrenzend, met begrensde ruimten van
kleine tot middelmatige omvang. Gebied rond Ronsele : twee hoger gelegen
punten vormen uitzichtpunten.




Beleidswenselijkheden:
~~~~~~~~~~~~~~~~~~~~~~

Behoud landelijk karakter door afremmen van nieuwe lintbebouwing.
Vrijwaren zichten van en naar het cuestafront. Verbeteren verbindingen
tussen boscomplexen.
