R12004: Zennevallei met haar beemden ten noorden van het Brussels Gewest
========================================================================

Verstoring:
E19, spoorweg Brussel-Mechelen en Vilvoorde-Leuven.Grote
zandwinningsputten (Broekhoven, Hazewinkel, Grote Vijver, Walem,
Eglegemvijver); E19, N16, A1 en bijhorende verkeerswisselaars versnijden
het gebied; verstedelijkt gebied van Mechelen is valleigebied van
Zenne-Dijle diep ingedrongen.

Herkenbaarheid: 2

Samenhang: 1

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Nog tot voorbij Zemst getijdenwerking. In de buurt van Het
Dorent-Nelebroek is er nog een waardevolle weidevogel gebied. Deze
weidevogelgebieden zijn in Midden-België veelal verdwenen door
populieraanplantingen. In het Dorent-Nelebroek ligt het laatste
onaangetast meandercomplex (geomorfologisch en biologisch belang !)van
de Zenne.Zennegat-Battenbroek tussen Zenne en Dijle (fase III en IV):
kleinschalig rivierenlandschap; geomorfologische relicten van meanders


Historische waarde:
~~~~~~~~~~~~~~~~~~~

Roosbroeken- Steenhoeve- Steenkasteel- Barrebeek- Broekgracht: Het
landschap is sinds Ferraris weinig gewijzigd, er werden enkel percelen
weide en akker omgezet in bos.Klein Willebroek: bosje nabij dorpskern is
relatief gaaf en zelfs uitgebreid (cf. MGI). Een deel van de natte
weiden werden omgezet in populieraanplantingen. Houtem: de
perceelsrandbegroeiing is nog voor een groot deel bewaard zoals ten
tijde van Ferraris, wel lintbebouwing rondom. Zenne tussen Weerde en
Houtem: wegennet duidelijk gewijzigd de laatstse 50 jaar. De
perceelsvormen en een deel van de perceelsrandbegroeiing zijn bewaard.
Hofstade Broek: pas na Van der Maelen werd er begonnen met bebossing, na
1900 zette de bebossing zich verder. Het deel ten noorden van de
spoorweg is het meest representatief voor de situatie ten tijde van
Ferraris. Daar zijn de perceelsrandbegroeiing en -vormen behouden
gebleven. Binnen het gebied is er een deel met een open landschap en een
deel met gesloten landschap. Donk - Omgeving van Kasteel van Relegem:
Aan de oevers van de Zenne is het landschap open geworden t.g.v.de
rechttrekking van de Zenne na Van der Maelen. Ter hoogte van De Mot zij
nog restanten van afgesneden meanders te zien. Barebeek (Hofstade): In
het alluvium zijn nog restanten van de perceelsrandbegroeiing, het
bodemgebruik is niet gewijzigd. Ambrooskasteel geïsoleerd geraakt van de
rest van de beemden door de verkaveling.


Esthetische waarde:
~~~~~~~~~~~~~~~~~~~

Vallei met nog verrassend mooie plekken.Een aaneensluitend en
hoofdzakelijk gesloten polderlandschap met mooie kasteeldomeinen, maar
versnipperd door infrastructuren en andere verstedelijkingselementen.
Oude Dijlearm in Zennegat-Battenbroek (fase I): representatief voor
karakteristieke landschap dat ontstaat rond afgesneden meanders
(evolutie tot vijvergebied en moerasvorming). Thiebroek in
Zennegat-Battenbroek (fase II): gevarieerd rivierlandschap door
kleinschalige, afwisselende (open en gesloten) begroeiing.
Zennegat-Battenbroek tussen Zenne en Dijle (fase III en IV): afwisseling
van bossen met kleinschalige landbouwactiviteiten en gevarieerdheid van
het landschap door kleinschalige, afwisselende (open en gesloten)
begroeiingen; geheel niet ontsierd door storende visuele elementen.




Beleidswenselijkheden:
~~~~~~~~~~~~~~~~~~~~~~

Vrijwaren van verdere vernietiging van deze laatste Zennenbeemden en
heraanplanting en onderhoud van de perceelsrandbegroeiing gekoppeld aan
een opwaardering van de natuurlijke potenties van deze beemden.Behoud
gesloten polderlandschap en kasteeldomeinen; vrijwaren van verdere
versnijding door infrastructuren of vernsippering door bebouwing.
