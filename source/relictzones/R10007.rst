R10007: Domein De Greef en ontginningsblok Achterbroek
======================================================

Verstoring:
Schaalvergroting landbouwpercelen en bebouwingsdruk nabij hoeve De
Greef.

Herkenbaarheid: 2

Samenhang: 2

Gaafheid: 2


Historische waarde:
~~~~~~~~~~~~~~~~~~~

Hoeve De Greef en omgeving: reeds bij Ferraris vermeld; eertijds een
duidelijke en gesloten ontginningsstructuur (dambordvormige percelen,
talrijke dreven en opgaande begroeiing langsheen percelen).
Ontginningsblok: systematisch ingericht ontginningsblok, ca. 2x4 km
(slechts gedeeltelijk in relictzone opgenomen); aangelegd voor 1307;
structuur bestaat uit rechtgetrokken oude landweg met dwars erop en aan
weerszijden hoevestroken van 1/2 hoeve (85x914m). In het 'broek' werd de
bovenloop van de Wildertse Beek gegraven. Achterbroek ligt vanuit
Kalmthoutdorp 'achter' het Broek.


Esthetische waarde:
~~~~~~~~~~~~~~~~~~~

Hoeve De Greef: eertijds gesloten landschap is verdwenen door sterke
verkaveling, schaalvergroting van de landbouwpercelen en het verwijderen
van de opgaande begroeiing. Ontginningsblok: percelen hebben
schaalvergroting ondergaan, grotendeels open landschap met sporadisch
resten van opgaande begroeiing langs wegen, waterlopen en percelen.



