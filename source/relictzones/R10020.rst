R10020: Fortengordel rechter oever
==================================

Verstoring:
Bebouwing van het fortlichaam.

Herkenbaarheid: 3

Samenhang: 3

Gaafheid: 2


Historische waarde:
~~~~~~~~~~~~~~~~~~~

Forten 2, 3, 4, 5, 6, 7 en 8: bakstenen forten met reduit in
keelgracht, met uitzondering van Fort 8 zijn alle andere forten
aangepast/gemoderniseerd; deel uitmakend van Fortengordel daterend van
1859; nog goed herkenbare en relatief gave structuur (cf. MGI), soms ten
dele aangetast door bebouwing op of rond het fortlichaam. Fort Merksem:
bakstenen fort met reduit met natte gracht; aangepast; onderdeel van
Uitbreiding Fortengordel (1870-1880); structuur goed herkenbaar en
relatief gaaf (cf. MGI); nu gebouwen op fortlichaam en omringd door
volkstuintjes. Archeologische vondsten: Ijzertijd en Romeins aardewerk
nabij Fort 7 en boomstamwaterput (waarschijnlijk volle middeleeuwen) op
Fort 6.


Esthetische waarde:
~~~~~~~~~~~~~~~~~~~

Duidelijk waarneembare bouwwerken (ook temidden van verstedelijkt
gebied) met een herkenbare ruimtelijke samenhang.

**Sociaal-culturele waarde:**
In het kader van de Vesting Antwerpen wordt in 1859 een fortengordel
van acht forten gebouwd die de agglomeratie tegen een bombardement moet
beschermen en een verschanst kamp afbakent waarin het veldleger kan
bivakeren. De forten liggen 2 km uit mekaar en minimum 2,8 km van de
omwalling verwijderd. Na 1906 zijn de forten 1 tot 7 aangepast. In het
kader van de uitbreiding van de Vesting Antwerpen wordt tussen 1870 en
1880 de Fortengordel uit 1859 uitgebreid met de oprichting van Fort
Merksem op de rechteroever en Forten Zwijndrecht en Kruibeke op de
linkeroever.Tevens wordt er een defensieve dijk gebouwd. De forten zijn
na 1907 met beton versterkt.




Beleidswenselijkheden:
~~~~~~~~~~~~~~~~~~~~~~

Behoud en vrijwaring van forten.
