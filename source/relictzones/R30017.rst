R30017: Kasteelparken NW Brugge
===============================

Verstoring:

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Gebied is gelegen op de grens polder-zandstreek. De bodem bestaat
enerzijds uit klei en anderzijds zandige gronden. Gedifferentieerde
ecologische infrastructuur door het voorkomen van bomenrijen,
struweelrijke kanaalberm, verspreide bosjes, houtkanten, natte
graslanden palend aan het kanaal.


Historische waarde:
~~~~~~~~~~~~~~~~~~~

Op de Ferrariskaart komt dit gebied voor als een uitgesproken
fijnmazig landbouwlandschap met (in noord-zuid richting) langgerekte
perceeltjes, omgeven door hagen en bomenrijen. Verschillende wegen
doorlopen eveneens in deze richting dit gebied, dat een typisch oud
ontginningslandschap is. De historische toestand van het gebied is nog
zeer goed bewaard en herkenbaar op de orthofoto, wel met een meer open
en grootschaliger beeld. Perceelsvorm en -richting is goed bewaard,
evenals de perceelsrandbegroeiing, kleine percelen bos en grondgebruik.
Twee kasteelparken komen voor in het gebied.


Esthetische waarde:
~~~~~~~~~~~~~~~~~~~

Gecompartimenteerd landschap met bomenrijen, kanaalberm, kleine
bospercelen en kasteelparken. Opvallend stiltegebied door de afwezigheid
van enige nabijgelegen verkeersweg. Groen kader en landelijk aspect
zorgt voor recreatief gebruik langs trekroute van het kanaal.




Beleidswenselijkheden:
~~~~~~~~~~~~~~~~~~~~~~

Behoud van het huidige landschapsbeeld met in het bijzonder de
parkdomeinen en de kasteelsites en de lineaire landschapsstructuren
volgens N-Z richting.
