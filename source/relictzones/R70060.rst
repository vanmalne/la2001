R70060: Benedenloop van de Herk en bos van Steenvoort
=====================================================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Waardevolle bossen met rijke voorjaarsflora.


Historische waarde:
~~~~~~~~~~~~~~~~~~~

Meerdere Steentijdsites Landschapsecologisch en cultuurhistorisch
rijk gebied met historische percelering en relicten van een uitgestrekt
bos. Een tiental oude bosjes (Herkenrodebos, Zusterkloosterbos,
Sterrebos, Bunders, .) zijn restanten van een uitgestrekt Ferrarisbos
(Bois De Steeewoordt en Bois de l' Abb. De Herkenrode) dat in de loop
der tijden versnipperde. Deze relictbosjes hebben een rijke
voorjaarsflora. Tussen deze bossen zijn uitgestrekte blokken met
historisch stabiele perceelsstructuur gelegen, vooral tussen Steevoort
en Kermt. Grote concentratie verspreid bouwkundig erfgoed, vooral
historische hoeven. Haast alle thans voorkomende hoeven zijn terug te
vinden op de Ferrariskaart. Zowel Kermt als Steevoort zijn nog rijk aan
vakwerkbouw. Stevoort is als kerndorp cultuurhistorisch rijk met : - St.
Martinuskerk met ijzerzandsteentoren enpastorie uit de XVIII eeuw; -
Kasteel van Steevoort, in roccocco-stijl verbouwd in 1769, voormalige
versterkte moerasburcht (minstens 14 e eeuw); - restant van het
Sterrebos, voormalig jachtterein van de Steevoortse Heren (vanf 1961
grotendeels verkaveld); - 18e en 19e eeuwse boerderijen : Scholteshof,
Hoeve Vuileplas, Hoeve Hompelepomp, Busselkenswinning, ... ; -
watermolens op de Herk : Dorpsmolen (olieslagmolen) en Elsartmolen (19e
eeuws molenhuis); - Cannaertshof, Loons leen uit 1332, herbouwd in
Maaslandse Renaissance.


Esthetische waarde:
~~~~~~~~~~~~~~~~~~~

Omwille van de oude loofbosjes, bomenrijen en hoeven visueel
bijzonder aantrekkelijk gebied.




Beleidswenselijkheden:
~~~~~~~~~~~~~~~~~~~~~~

Behoud van de landschappelijke identiteit van dit gebied. Afremmen
intensieve landbouw. Tegengaan versnippering door infrastructuur.
Bescherming van bouwkundig erfgoed (in het bijzonder vakwerkbouw).
