R20047: Houtembos - Floordambos - Hellebos - Snijsselbos - Schiplakenbos - Steentjesbos
=======================================================================================

Verstoring:
N278 en de E19

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De bossen hebben een grote bio-ecologische waarde. Een deel van de
vegetatie bestaat uit zeldzaam voedselarm, kalkrijk, basisch
laagveenmoeras. Het grootste deel van de bossen liggen in het bekken van
de Zenne, het Floordambos ligt op de waterscheiding van het Zenne- en
het Dijle Bekken. Het gebied heeft heel wat biotooptypen waardoor het
een bijzondere dieren- en plantensoorten herbergt.


Historische waarde:
~~~~~~~~~~~~~~~~~~~

Torfbroek was hoogst waarschijnlijk een turfwinning waarvan de
plassen later gebruikt werden om vlas te roten. Rond 1900 waren
belangrijke rooiingen. In het interbellum werd werk gemaakt van een
recreatie en residentieel park dat heel wat wijzigingen teweeg brachten
en een deel teloor ging aan verkavelingen, de plannen werden nooit
volledig uitgevoerd. Floordambos: één groot bebost gebied dat voor 50
jaar zich tot aan het Batenburg Kasteel uitstrekte, het resterende deel
is een ongewijzigd (sinds Ferraris) gebied met 2 kastelen. Kasteel de
Ribaucourt- Esterhert- Lelle- Hellebos: een groot bos langs de Barrebeek
dat sinds Ferraris ongewijzigd is. Het hoger gelegen Lelle is een reeds
van voor Ferraris een kouter. Vossekot en Landsakkerveld: De
perceelsvormen zijn ongewijzigd sinds Ferraris. Gedurende die periode
evolueerde heel wat akkerland (Ferraris) naar weiland (Van der Maelen)
naar populieraanplantingen. Snijsselbos: het bos is aan de randen na
Ferraris omgezet in weiden en akkers. Dode Beek: de perceelsvormen zijn
bewaard gebleven. Maar het landschap evolueerde van weiden met enkele
percelen bos naar hoofdzakelijk bos met percelen weiland ertussen. Rot
Bos: weinig veranderd, enkel wat bewoning bijgekomen. Houtem bos -
Schiplakenbos - Steentjesbos: Hoewel er veranderingen plaatsvonden zijn
die niet van die aard dat het landschap globaal beschouwd wijzigde
(bepaalde delen bos werden gerooid, eventueel nadien heraangeplant en
andere percelen weiland werden bebost). De hoeve, de dreven en het
kasteel en de weilanden vormden samen met het bos reeds ten tijde van
Feraris een geheel.


Esthetische waarde:
~~~~~~~~~~~~~~~~~~~

De vallei van de Barrebeek is tot aan Elewijt sterk bebost met weinig
verstoring dat verder nog aansluit met het Floordambos en zo een lang
groen breed lint vormt waarin een aantal prachtige kasteelparken liggen.




Beleidswenselijkheden:
~~~~~~~~~~~~~~~~~~~~~~

Het ontbossen verbieden en de populieraanplantingen na het kappen
vervangen door een meer spontane bosvegetatie.
