R30053: IJzervallei
===================

Verstoring:
In de smallere vallei stroomopwaarts Elzendamme zijn plaatselijk
betonnen bedijking en langs de linkeroever en dit pas stroomafwaarts het
gehucht de Fintele. Zuidelijke deel van de Ijzervallei is verstoord door
ruilverkaveling Stavele (18/11/83) : vroeger kwamen hier onverdeelde
graslanden voor, zeer uitgestrekt. Na de ruilverkaveling meer
opstrekkende percelen langs de Ijzer, de grote graslandcomplexen zijn
opgedeeld.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Restanten van een internationaal waardevol ecosysteem nl. een
overstroombare riviervallei. De vallei is geomorfologisch nog
gedeeltelijk intact. In de smallere vallei stroomopwaarts Elzendamme
zijn plaatselijke steilranden aanwezig. De Ijzerbroeken vormen bij
overvloedige regenval of plotse dooi het natuurlijke winterbed van de
Ijzer. Dit uitgestrekt graslandgebied wordt doorsneden door een netwerk
van sloten en grachtjes. Overwegend hooilandbeheer, tot voor kort
volgens het "open broek" systeem. Aantal waardevolle broeken :
Westbroek, Reningse Broeken, Noordschotebroek, Brabanthoek. Belangrijk
als broedgebied en doortrek- en overwinteringsgebied. Botanisch
waardevolle soorten aanwezig in relictvegetaties. Restant van een oude
eendekooi op de westelijke oever, waardevolle graslanden, turfputten,
moerassen en rietlanden met grote botanische waarden. In de
overgangszone met het zandleemgebied : plaatselijk nog relicten van het
vroegere bocagelandschap (houtkanten en doornstruweel). De valleien van
de Poperingevaart, Kemmelbeek en Haringebeek dringen als versmald
toelopende polderintrusies diep in het zandleemgebied binnen. De
overgang van de Ijzervallei naar hoger gelegen zandleemgebieden (Plateau
van Izenberge) is duidelijk merkbaar door aanwezigheid van de steilrand.


Historische waarde:
~~~~~~~~~~~~~~~~~~~

Stroomopwaarts vanaf de Fintele niet gekanaliseerd. De rivier
meandert en vertoont ter hoogte van Elzendamme, Everzam en Roesbrugge
nog oude vertakkingen. Roesbrugge en Beveren gaan terug op een
vroeg-middeleeuwse stichting. Vanaf Roesbrugge waaieren aan beide zijden
van de Ijzer verschillende wegen uit. Mogelijk ook Gallo-Romeinse
vondsten en sporen van Romeinse percelering. De noordelijke steilrand
van de Ijzervallei wordt onderbroken door diep ingesneden beekvalleien.
De hoeven zijn ingeplant op de hellingen van de vallei. De Steenstraat
buigt af ter hoogte van de Blankaart. Vermoedelijk zal oorspronkelijk de
richting Luigem - Noordschote - Reninge - Vleteren - Krombeke -
Roesbrugge aangehouden zijn. Langs de lijn zijn veel Romeinse
vindplaatsen te verwachten. De geometrische verkavling in de broeken ter
hoogte van Reninge en Oostvleteren wijst op de invloed van een
grootgrondbezitter als ontginner, in dit geval de abdij van Marchiennes.
Enkele eind-16de eeuwse forten langs de Ijzer en Ieperlee om
Veurne-Ambacht te beschermen bijvoorbeeld Fort de Knocke. Op de kaart
van Ferraris situeren zich uitgestrekte vochtige valleigraslanden
(broeken). Diverse historische hoeven of hoeven met
historisch-bouwkundige waarden aanwezig. Ook relicten van verlaten
mideleeuwse bewoningssite met walgracht zijn goed herkenbaar in het
landschap. Frontzone van WOI, talrijke herdenkingsmonumenten aanwezig.


Esthetische waarde:
~~~~~~~~~~~~~~~~~~~

Wijdse panoramische zichten in vele richtingen. Verschillende
positieve beelddragers aanwezig zoals dieverse hoeven met streekeigen
kenmerken, de dorpskern van Reninge, de perceelsrandbegroeiing aan de
randzone van de broeken. De smalle vallei is duidelijk herkenbaar op de
orthofoto door de opstrekkende percelen. Vlak landbouwgebied,
strookvormig tot blokvormige percelering, grote langgerekte
weidepercelen, weilanden, sterk verspreide bebouwing, bebouwing vormt
ge√Øsoleerde puntvormige elementen en kernen in de open ruimte, geen
perceelsrandbegroeiing. De lagergelegen valleigedeelten worden
gekenmerkt door een zeer open karakter en hooiland- of hooiweidegebruik.
Het dichte slotennet geeft vorm aan een zeer geometrisch
perceleringspatroon. Bij de overgangszone naar het zandleem, gebied met
broeken wel perceelrandbegroeiing.




Beleidswenselijkheden:
~~~~~~~~~~~~~~~~~~~~~~

Behoud en bescherming van de natuur- en cultuurwaarden, maximaal
behoud van het landelijk karakter, stoppen van polutie van de Blankaart
en IJzerbroeken, bemestingsniveau verminderen, behoud en versterken van
de open weilanden als overstroombare gebieden, in overgang broeken naar
zandleem behoud en versterken van de perceelsrandbegroeiing. Behoud en
versterken van de historisch gegroeide landschapsstructuur. Behoud van
het geometrische perceleringspatroon in de broeken en het actuele
slotenpatroon. Verhogen van de natuurlijkheid en de belevingswaarde van
het gebied.
