R10082: Kasteeldomeinen Z-ZO Antwerpen en randgemeenten
=======================================================

Verstoring:
Vergravingen in beekvalleien; door de band snijdt sterke
bebouwingsdruk kasteelparken af van landelijke omgeving; andere
verstedelijkingselementen (golfterrein, infrastructuren e.a.) versnijden
relictzone.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De Melkkuip: door uitgesproken reliëf van hoger gelegen gronden die
een depressie omringen, is er een zeldzame specifieke situatie ontstaan
die als een kwel-amfitheater aangeduid wordt; watergebonden vegetatie
met zeldzame plantensoorten; zeldzame vogelsoorten.


Historische waarde:
~~~~~~~~~~~~~~~~~~~

Kasteelparken en onmiddellijke omgeving. Middelheimpark: bij
Vandermaelen een Jezuïtenhof; herkenbare structuur (vnl. drevenpatroon)
(cf. Vandermaelen en MGI); volledig ingesloten door bebouwing; stukje
van het domein van het Beerschothof is vrijwel onherkenbaar (cf. MGI).
Struisbeek - Edegemse Beek: loop Struisbeek goed zichtbaar door
begeleidend opgaand groen; loop Edegemse Beek meanderend en
geaccentueerd door opgaand groen (cf. MGI); vallei van Edegemse Beek
bestaat uit open akkerland met vage authentieke perceelsstructuur (cf.
MGI), doch vergroot of aangepast, en verspreide hoeven (Vuilen Plas
Hoeve, Badaenbroeksche Hoeven, Groeningenhoek Hoeve, e.a.); dreef naar
Groeningenhofkasteel is nog aanwezig (cf. MGI). Groeningenhofkasteel:
structuur en opbouw van domein nagenoeg intact (cf. MGI); te midden van
sterk uitgekleed landbouwland verspreide restanten van
perceelsrandbegroeiing en verspreide hoeven (o.a. omwalde
Kapputtelhoeve). Arendnestkasteel: relatief gave en goed herkenbare
parkstruktuur (cf. Vandermaelen en MGI); oorspronkelijke perceels- en
wegenstructuur van omgevend landbouwland is verloren gegaan, doch
aansluitend op vallei van Edegemse Beek (nog gedeeltelijk gesloten
karakter) (cf. MGI). Schoonselhofkasteel: relatief gave structuur (cf.
MGI); park volledig ingesloten door begraafplaatsen; schrans nog goed
zichtbaar. Kasteel van Hemiksem en Klaverblad: kastelen en parken met
herkenbare en relatief gave structuur (cf. MGI) palend aan open
landbouwland met verspreide hoeven, waarvan oorspronkelijk wegenpatroon
nog vrij intact en perceelsstructuur gewijzigd (cf. MGI). Kasteel
Cleydaal: gaaf kasteelpark aansluitend op vallei van de Vliet met
meanderende loop (cf. Vandermaelen en MGI); nabij Jezuïtenhof en
kloosterhoeve is wegstructuur en perceelsstructuur nagenoeg identiek als
bij MGI. Solhofkasteel: park en kasteel met relatief gave structuur (cf.
Vandermaelen en MGI). Verbrandhof en Zelzaete hof: kasteel met park goed
herkenbaar (cf. Vandermaelen en MGI) en aansluitend op vallei van de
Diepen Beek, die moeilijk af te lijnen is in het landschap. Kasteel
Hulgenrode: relatief gave parkstructuur (cf. Vandermaelen en MGI).
Kasteel Boekenberg: park en kasteel met herkenbare structuur (cf. MGI),
doch gaafheid verloren door volledige insluiting door bebouwing. Boelare
Park: herkenbare en relatief gave structuur (cf. MGI). Kasteel
Koeistaart: structuur goed herkenbaar (cf. Vandermaelen en MGI), bebost
park volledig ingesloten door bebouwing en infrastructuren. Hof ter
Linden: bij Ferraris reeds opgetekend; relatief gave parkstructuur en
omwalling van nabijgelegen hoeve (ten oosten van park) nog herkenbaar
(cf. Ferraris, Vandermaelen en MGI); omringend landbouwland heeft
nagenoeg niets meer gemeen met Vandermaele en MGI, doch dient als 'open
ruimte'-buffer voor het kasteel. Kasteel Mussenborg: omwald kasteel met
herkenbare en relatief gave structuur (cf. Vandermaelen en MGI).
Weyninckkasteel: geïsoleerd kasteel met herkenbare parkstructuur en
lange dreef naar kerk (hof-kerk-relatie) (cf. Ferraris, Vandermaelen en
MGI). Huis Altena: gave en goed herkenbare structuur (cf. Vandermaelen
en MGI); volledig ingesloten door bebouwing. Kasteel van Boechout: bij
Ferraris reeds opgetekend; park heeft nog grotendeels structuur van bij
MGI; omliggend landbouwland met herkenbaar wegenpatroon en grotendeels
gewijzigde perceelsstructuur (cf. Vandermaelen en MGI), vroeger weiland
is nu bos (cf. Vandermaelen en MGI). De Melkkuip: landschap met
ongeschonden en ongewijzigd, eeuwenoud voorkomen. Zevenbergsehoeve:
bosstructuur intact, maar doorsneden door spoorweg (cf. Vandermaelen en
MGI), hoeve ingsloten door bebouwing. Boutersemhof en Broekbos (Kontich
kazerne): Boutersemhof bij Ferraris en Vandermaelen een kasteel; nu
enkel nog restant van eerste omwalling (cf. MGI); bos zelfde structuur
als bij Vandermaelen en MGI; Nederhoeve reeds bij Ferraris en omwald;
omringend landbouwland met kleine perceelsstructuur en restanten
perceelsrandbegroeiing (cf. MGI). Tanghof: goed herkenbare structuur
(cf. Ferraris, Vandermaelen en MGI); ten dele beschadigd door A1 en
oprukkende verkaveling. Kasteel Zevenbergen en Muizenbos:
domeinstructuur en aanpalend bos komen nagenoeg overeen met Ferraris;
doorsneden door E313 en verkeerswisselaar. Kasteel Bossenstein en
Broechemhof: bij Ferraris reeds vermeld; toenmalige structuur nog
duidelijk herkenbaar; fel uitgeklede omgeving met nog aanwezige
drevenstructuur (cf. Ferraris en MGI); bosrestanten nabij Bossenstein
(cf. Ferraris); verstoord door E313 en verkeerswisselaar. Archeologische
vondsten: Ijzertijd en Romeins aardewerk ten westen van Klaverblad
kasteel, Romeins aardewerk nabij Zinkval (Schelle) (slechts gedeeltelijk
in relictzone), Neolithisch materiaal nabij Terbekenhof (Wilrijk),
belangrijke Romeinse nederzetting ten oosten van Groeningenhof, sporen
van volle middeleeuwen (11de en 12de eeuw) ten zuiden van
Arendnestkasteel (slechts ten dele in relictzone), lithisch materiaal
ten zuidoosten van Arendnestkasteel (slechts ten dele in relictzone),
urnenveld nabij Verbrande Hoeve, houten straatoppervlak uit 17de eeuw en
middeleeuwse motte 'Boutersem' nabij Kontich Kazerne (ten noorden van
Broekbos), middeleeuwse bewoning 'Tanghof', middeleeuwse motte 'kasteel
Weyninckxhoven', Romeinse en middeleeuwse bewoning 'Buizegem' (ten dele
in relictzone rond Weyninckxhoven), mesolithische site in vallei van
Lauwerijkse Beek (ten zuidwesten van Bos van Moretus), belangrijke
concentratie Romeins materiaal nabij Asselberg (ten oosten van kasteel
van Boechout, slechts ten dele in relictzone), concentratie aardewerk
uit Ijzertijd nabij Boshoek (Boechout) (ten dele in relictzone),
Romeinse waterputten ten westen van Hoge Aard (ten dele in relictzone
gelegen), Ijzertijdbewoning ten oosten van Hoge Aard (ten dele in
relictzone) en middeleeuwse site in domein Zevenbergen.


Esthetische waarde:
~~~~~~~~~~~~~~~~~~~

Groene vlekken binnen verstedelijkte zone of aansluitend op een
beekvallei; vroegere omgeving van kasteeldomeinen is nagenoeg volledig
verloren gegaan, waardoor binding met omgeving - op enkele
uitzonderingen na - verstoord of onbestaande is.




Beleidswenselijkheden:
~~~~~~~~~~~~~~~~~~~~~~

Behoud kasteeldomeinen en nog bestaande aanpalende landelijke
omgeving; vrijwaren van verdere bebouwing(sdruk).
