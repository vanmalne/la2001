R10030: Bos- en akkercomplex Werkhove, Blanken Aart en Maxburg
==============================================================

Verstoring:
Ingesloten door ruilverkaveling (RVK Meer) en domein Maxburg is
hierin volledig opgenomen.

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Ten zuiden van Werkhove is een belangrijke Tjongervindplaats
gesitueerd (beschermd).


Historische waarde:
~~~~~~~~~~~~~~~~~~~

Werkhove met kasteeldomeinen Ter Meren en Zwaluwenhof: bij Ferraris
en Vandermaelen heide met vennetjes en akkers met
perceelsrandbegroeiing; kastelen slechts vermeld vanaf MGI, toenmalige
domeinen omringd door vochtige weilanden; huidige structuur van domeinen
en omliggend akker- en weiland is goed herkenbaar (cf. MGI). Werkhove is
20ste eeuws ontginningslandgoed met eigenlijk drie kastelen. Toponiem
Werkhove komt van Middeleeuws gehucht dat dichter bij Meer lag. Ten
zuiden van Werkhove is een belangrijke Tjongervindplaats gesitueerd
(beschermd). Blanken Aart: moergebied doorsneden door de staatsgrens. Nu
nogal bosachtig. Is (deels?) uitgeturfd in 17de eeuw. Geen turfvaart
aanwezig, de turf zal per kar afgevoerd zijn. Domein Maxburg: 19de
eeuwse ontginningslandgoed met kasteel en 2,5 km lange dreef naar
Popendonk. De dreef loopt een stukje over Zundert. Bij Ferraris en
Vandermaelen is er sprake van een hoeve (resp. Aertshoef en Heyhoef) te
midden van de heide. Kasteelsite en aansluitend park zijn goed
herkenbaar; slechts twee toegangsdreven (hoofddreven) zijn nog zichtbaar
en slechts gedeeltelijk in landschap gemarkeerd door opgaande
begroeiing.


Esthetische waarde:
~~~~~~~~~~~~~~~~~~~

Kasteeldomeinen vormen een gesloten eiland binnen
ruilverkavelingsgebied. Visueel zeer opvallend met nog herkenbare
structuur (cf. MGI).




Beleidswenselijkheden:
~~~~~~~~~~~~~~~~~~~~~~

Domeinen vrijwaren van verdere landschappelijke banalisering.
