R40079: Molenbeek Wichelen - Wanzele, Kattenbos
===============================================

Verstoring:
Gedeelte van de relictzone valt in het ruilverkavelingsgebied.

Herkenbaarheid: 2

Samenhang: 1

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Beekvallei, natte zandlemige gronden. Zijbeek van de Schelde.


Historische waarde:
~~~~~~~~~~~~~~~~~~~

Toestand bij Ferraris: Molenbeek duidelijk herkenbaar, kronkelend
verloop, omliggende percelen in het noordelijk gedeelte van de
relictzone zijn ingenomen door kleine percelen bos en weiland, veel
bebouwing langs de loop van de beek. Ter hoogte van Impe en Lede is de
vallei van de beek duidelijk breder en ingenomen door meersen, natte
weilanden en percelen bos. Groter boscomplex ten oosten van de beek ter
hoogte van Overimpe en Halfbunder. Zelfde toestand herkenbaar bij
Vandermaelen: kronkelend verloop van de beek, noordelijke deel zeer
smalle vallei te herkennen aan natte weilanden en kleine percelen bos,
zuidelijk deel breder, verspreiding van de bospercelen is te vergelijken
met de toestand op Ferraris. Boscomplex ter hoogte van Overimpe en
Halfbunder wel kleiner in oppervlak. Op de kaart MGI 1/20,000 is de
oppervlakte van de percelen bos nog gedaald, vallei blijft duidelijk
herkenbaar. Perceelsranden in de vallei gedeeltelijk bewaard.


Esthetische waarde:
~~~~~~~~~~~~~~~~~~~

Oever van de beek gedeeltelijk beplant met bomenrijen, kronkelend
verloop van de beek duidelijk herkenbaar. Kleine percelen bos aanwezig
in het noordelijk deel van de beekvallei. In het zuidelijk deel grotere
percelen bos. Nog gedeeltelijk perceelsranden aanwezig in de beekvallei.
Kleine en regelmatige percelering. Enkel bebouwing langs de beek in het
noordelijk deel.



