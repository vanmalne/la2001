R20041: Putberg - Kalkoven te Asse
==================================

Verstoring:
Lintbebouwing.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Asse was een Romeins verkeersknooppunt vanaf midden de eerste eeuw en
een administratief centrum. Romeinse vondsten, met sporen van een
kalkoven te Kalkoven en een vicus. Borgstad was een versterkte
hoogtenederzetting uit de ijzertijd. Resten van Merovingische schans.
Oude Lediaankalkzandsteengroeve. In oude zavelputten veel orchideeën.


Historische waarde:
~~~~~~~~~~~~~~~~~~~

Deze zone heeft een geschiedenis die zeker terug gaat tot de Romeinse
periode. De heerweg Bavai-Edingen leidt naar deze site. Er liggen tal
van vergravingen en verdedigingsstructuren in het landschap verscholen.
Sinds Ferraris is de structuur van het landschap weinig gewijzigd. Enkel
in de directe omgeving van de 2 kastelen, die na Van der Maelen werden
gebouwd, waren er ingrijpende wijzigingen. De vallei van de Kleine
Wijtsbeek is eveneens weinig veranderd; de perceelsvormen en het
bodemgebruik bleven gelijk, er is nog heel wat perceelsrandbegroeiing te
bespeuren.


Esthetische waarde:
~~~~~~~~~~~~~~~~~~~

Een bebost gebied met heel wat variatie; bos, kasteeltuin, sterke
reliëfverschillen en panorama's.




Beleidswenselijkheden:
~~~~~~~~~~~~~~~~~~~~~~

Vrijwaren van deze zone met een rijke archeologische potentie van
mogelijke verstoringen.
