R30002: Uitkerkse Polder
========================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Reliëfrijk poldergraslandcomplex met verschillende vochtige
depressies. Veel sloten zijn kreekrestanten. Rijk biotoop met hoge
botanische waarde, voornamelijk de historische poldergraslanden (zilte
graslanden, zilverschoongraslanden en kamgraslanden) en faunistische
waarde (zeldzame water- en weidevogels). Overgang duinen - polders
Oudland. Bestaat uit homogene kleiplaatgronden die niet door een vertakt
krekensysteem werden uitgeschuurd. Zilte graslanden.


Historische waarde:
~~~~~~~~~~~~~~~~~~~

Sporen van Gallo-Romeinse nederzettingen door archeologische
opgravingen; bultig uitzicht door intensieve turfexploitatie in de
Middeleeuwen, aanwezigheid van grote mottesites en andere middeleeuwse
site. Sites van verdwenen bewoning aanwezig (zijn een belangrijk element
voor de ontginnings- en wordingsgeschiedenis van het gebied). Specifieke
ontstaanswijze waardoor het gebied bestaat uit een uitgestrekt
laaggelegen komgrondgebied. Verschillende terpen aanwezig. Grote
middellandpolder waarvan de oorsrponkelijke perceelsstructuur bewaard is
gebleven. Depressies zijn grotendeels ook ontstaan door kleiwinning.


Esthetische waarde:
~~~~~~~~~~~~~~~~~~~

Heeft een bultig uitzicht door turfexploitatie, wijdse panoramische
zichten in alle richtingen, gaaf doorkijkpunt van kust, duinen naar
polders landinwaarts. Open wijdse, overwegend uit graslanden bestaande
vlakte. Bebouwing en schermgroen rond de hoeven en wegen ontbreekt zodat
de uitgestrektheid nog wordt geaccentueerd. Vlak landschap, laaggelegen
weilanden met talrijke sloten, onregelmatige tot regelmatige grote
percelen, geen perceelsrandbegroeiing, bebouwing vormt geïsoleerde
puntvormige elementen in de open ruimte, smalle kronkelende wegen.




Beleidswenselijkheden:
~~~~~~~~~~~~~~~~~~~~~~

Vrijwaren van de resterende open ruimte en weren van niet
grondgebonden landbouw (serreteelt). Weren van uitgravingen. Integraal
waterbeheer (behoud van het reliëfrijk grasland is hier rechtstreeks aan
gekoppeld gezien de omzetting naar akkerland momenteel de sterkste
bedreiging van het gebied vormt).
