R70016: Vijverbroek
===================

Verstoring:
Grindwinning in de zogenaamde 'Boterakker'. Twee voormalige
stortplaatsen in het Vijverbroek.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Meest westelijke Maasmeander (Romeinse Maas), die de grens vormt van
de alluviale vlakte, is de westrand van het Vijverbroek. Volledig
ontveend gebied. Biologisch waardevolle Elzenbroekbossen en graslanden.
Ten zuiden van de kern van Kessenich is de taludrand tussen de alluviale
vlakte en het middenterras goed zichtbaar.


Historische waarde:
~~~~~~~~~~~~~~~~~~~

Op de Ferrariskaart is het gebied ingetekend als een alluviaal bos.
Een beperkt deel is te beschouwen als historisch stabiel bos. Rondom het
Stockbroekhof, dat reeds is aangeduid op de Ferrariskaart komt een
historisch stabiele percelering voor. Oude Romeinse kern van Kessenich
met bouwkundig erfgoeg (verschillende beschermde monumenten).
Archeologische vondsten uit de Romeinse tijd. Kasteel Borgitter en
onmiddellijke omgeving, op de Ferrariskaart gelegen op de grens van de
baronie Kessenich en het prinsbisdom Thorn, en thans gelegen de
Belgisch-Nederlandse grens zijn beschermd als dorpsgezicht. Doorsneden
door de zogenaamde 'Napoleonweg', aangelegd rond 1812.


Esthetische waarde:
~~~~~~~~~~~~~~~~~~~

Ongeschonden kleinschalig landschap rondom Stockbroekhof. Duidelijk
waarneembaar talud tussen alluviale vlakte en het middenterras. Het
Vijverbroek kan duidelijk worden ervaren als een oude Maasmeander.




Beleidswenselijkheden:
~~~~~~~~~~~~~~~~~~~~~~

Gelegen op de grens met Nederland wordt dit gebied vrij goed
gevrijwaard van verstedelijking. Onvoorwaardelijk te vrijwaren van
ontgrinding.
