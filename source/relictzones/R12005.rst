R12005: Dijle-vallei stroomafwaarts Leuven
==========================================

Verstoring:
N26, spoorwegen en bebouwing.

Herkenbaarheid: 2

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

In de beemden liggen een aantal paleo-meanders van de Dijle. De
huidige loop van de Dijle liep tot 3000 B.P. in de Leibeekdepressie en
de paleo-meanders zouden door de Demer zijn gevormd. De oeverwallen
langsheen de Dijle zijn nadien gevormd.Mechels Broek:
rivier-graslandcomplex. De meander van Haacht, "de putten van Fonteyn"
en de Broekelei hebben een centrale zandige verhevenheid, een donk dat
bij Blaasberg ontbreekt. De Blaasberg heeft dus een bijzondere
geomorfologische relictwaarde. Er is een zuur, kalk, en voedselarme
vegetatie terug te vinden in het Dijle Vallei. Het landschap bestaat
voor een groot deel uit eerder voedselarme graas- en hooiweiden, ter
hoogte van Boortmeerbeek soms met een dicht netwerk aan meidoornhagen.


Historische waarde:
~~~~~~~~~~~~~~~~~~~

Zoals in de meeste beemdenlandschappen werden tal van beemden omgezet
in bos(vnl. populieraanplantingen). De omzetting heeft vooral plaats
gehad in het deel tussen de N21 en Wijgmaal.Kasteel Scheppershof aan
Vrouwenvliet: herkenbare structuur, maar aan de randen sterk aangetast
door bebouwing (cf. Vandermaelen en MGI). Vallei van de Vrouwenvliet met
Dijksteinhof en Borgensteinhoef: vallei is goed te onderscheiden door
opgaande begroeiing; perceelsstructuur is nog relatief gaaf (cf. MGI).
Kasteel Befferhof: bij Ferraris 'kasteel Diepenbeek'; domeinstructuur is
nagenoeg onveranderd, doch ten dele verkaveld (cf. Ferraris);
aansluitend open cultuurland heeft duidelijk herkenbare
perceelsstructuur en grachtenpatroon (cf. MGI); aansluitend bos dateert
van MGI; storend is groot wateroppervlak van recreatiecentrum Mechels
Broek. Mispeldonck: relicten van het oorspronkelijk alluvium - van
oudsher werden de drassige gronden gebruikt als graas- en hooiland - en
het voorkomen van enkele historische gebouwen (o.a. Mispeldonckhoeve,
Leeuwerikhoeve, Muizenhof en veldkapel van O.L.V. van Muizenhoek).
Kasteel van Betzenbroeck: park en bos goed herkenbaar (cf. MGI); slechts
gedeeltelijk aangetast door grote constructies. Domein Plankendael: bij
Ferraris reeds vermeld; huidige structuur lijkt goed op deze bij MGI;
verstoord door N26 en spoorlijnen. Baerbeekvallei: gesloten
valleilandschap (cf. Ferraris en MGI). Kassenbroek en Huurbossen: bij
Ferraris moerassig bos; relatief gave structuur van percelen en wegen,
gesloten landschap door bos, herkenbare vijvers (cf. Ferraris en MGI).
Hondshoek: relatief kleinschalige percelen met resten opgaande
begroeiing en bewaard wegenpatroon en talrijke bosrestanten (cf. MGI).
Rijmenam en kasteel van Hollaken: gave perceelsstructuur in vallei met
resten opgaande begroeiing (cf. MGI); meanderende beken (Leybeek en
Molenbeek) met herkenbare bosrestanten (cf. Ferraris en MGI); Hollaken
ook bij Ferraris vermeld met herkenbare en gave structuur (cf.
Ferraris). Archeologische vondsten: lithisch materiaal 'Befferhof';
zevental cirkels met doorsnede van 5 m en stukjes brons op 'Dorstveld';
Romeinse bewoning langs 'Heerweg', nabij 'Groot Wielenveld' -
'Willendries'. Zuurreusel: spoor van paleo- en door de mens afgesneden
meanders. Landschappelijk weinig gewijzigd sinds Ferraris, ook de site
van de pastorij en de Donkhoeve. Wijgmaal-Broek: ten tijde van Ferraris
bebost, nu nog meer bebost maar in een meer versnipperde vorm door de
perceelsgewijze omzetting naar populieraanplantingen. Kwellenberg:
Volledige omzetting naar populieraanplantingen, de begroeiing langs de
wegen is volledig verdwenen. Hoogdonk: Veel weiland werd omgezet in
akker en de perceelsrandbegroeiing verdween. Nog 2 afgesneden (door de
mens tussen V.d.M. en 1948) meanders te zien. Broekelei- Spuibeek:
paleo-meander die tot 50 jaar geleden nog duidelijk te herkennen was in
het landschap via het bodemgebruik. De bebossing van het midden van de
paleo-meander is sterk aangetast door een verkaveling, de natte weiden
in het alluvium werden deels omgezet in bos. Puttekomheide: de meeste
perceelsrandbegroeiing verdween. Roost: sinds F. enkele
veranderingen:kasteel van Roost is verdwenen, enkel een deel van de
omwalling is zichtbaar, een anti-tankgracht werd dwars door die site
getrokken (voor WOII). De gracht heeft een randbegroeiing die samen met
de resterende perceelsrandbegroeiing een halfopen landschap vormt.
Scharent: Bebossing dateert van voor Ferraris, sinds begin 1900 niet
meer gewijzigd. De boomgaarden zijn er pas de laatste 50 jaar
bijgekomen. Blaasberg: een paleo-meander die niet zo uitgesproken is in
het landschap maar minder is aangetast dan de meander van de Broekelei.
Naast de omzetting naar populieraanplantingen van de beemden werd een
deel omgezet in akkers zonder perceelsrandbegroeiing. Bossen langsheen
de Leibeek en de Vijverbossen: Ten tijde van Ferraris waren er slechts
enkele percelen bebost, Na Van der Maelen nam de bebossing onder de vorm
van populieraanplantingen toe tot op heden. Ronsdonk-Hooiberg: de hoeves
dateren van voor F.,de lintbebouwing is pas na 1948 gekomen.
Perceelsvormen F. nog te herkennen en perceelsrandbegroeiing deels
bewaard. De Donk-Schoonbroek: Sommige beemden omgezet in akker.
Perceelsranden (F.) vaak bewaard. Spitsbos-Schorisgat: perceelsvormen
van F. moeilijk tot niet te herkennen. Hulsterbroek: perceelsvormen van
F. moeilijk tot niet te herkennen.


Esthetische waarde:
~~~~~~~~~~~~~~~~~~~

Het landschap bezit nog alle ingrediënten van het oorspronkelijke
oude rivierenlandschap met o.a. dijken, verlandde verlaten meanders,
waterrijke hooi- en graasweiden, broekbosjes, naaldhoutaanplantingen,
houtkanten. Deze elementen vormen één schilderachtig geheel.Vrij
gesloten valleigebied met relatief weinig verstoring en historische
dorpskern van Rijmenam.




Beleidswenselijkheden:
~~~~~~~~~~~~~~~~~~~~~~

Het consolideren van dit landschap mits de afbouw van de
populieraanplantingen.Behoud gesloten valleikarakter en vrijwaren van
bebouwing.
