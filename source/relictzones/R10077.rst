R10077: Vallei van de Kleine Schijn en kasteeldomeinen
======================================================

Verstoring:
Zone wordt doorsneden door Albertkanaal en N12; industrie en
bebouwing (verkavelingen) dringen vallei binnen.

Herkenbaarheid: 2

Samenhang: 1

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Kleine Schijn is de meest westelijke beek die de zuidflank van de
pleistocene kleiplaat ontwatert; begint in 't Goor bij St.-Job
(benedenloop langs kanaal is onduidelijk).


Historische waarde:
~~~~~~~~~~~~~~~~~~~

Vallei van de Kleine Schijn: nauwelijks te volgen doorheen het sterk
verkavelde en dicht bebouwde gebied; valleistructuur is slechts voor een
klein deel nog overeenkomstig met MGI (kleinschalige perceelsstructuur
en gesloten karakter); ter hoogte van Het Molenveld gaat
perceelsstructuur terug tot Ferraris, restanten van opgaande begroeiing
herinneren aan eertijds gesloten karakter (cf. Ferraris). Kasteel
Verbrandhof/Pulhof en Kijkuit: bij Ferraris reeds vermeld; relatief gave
en herkenbare domeinen (cf. MGI); wegenpatroon en gesloten karakter
tussen domeinen komen overeen met MGI; domeinen zijn binding met vroeger
landelijk gebied verloren door bebouwing en infrastructuren.
Archeologische vondsten: Ijzertijdbewoning, Romeinse cultisplaats,
Romeinse bewoning en 11de tot 13de eeuwse bewoning nabij Steenakker
(Wijnegem, ten westen van kasteel Pulhof) en belangrijke sites uit
Ijzertijd ten oosten van kasteel Bijkhoeve).


Esthetische waarde:
~~~~~~~~~~~~~~~~~~~

Kleine Schijn is slechts een versnipperd lint doorheen de bebouwing
van Wijnegem, Schoten en Schilde; de binding tussen kasteeldomeinen
(Verbrandhof/Pulhof en Kijkuit) en valleigebied is nog bewaard.




Beleidswenselijkheden:
~~~~~~~~~~~~~~~~~~~~~~

Vrijwaren van verdere bebouwing of versnippering valleigebied.
