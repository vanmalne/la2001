R10060: Bos- en akkercomplex Schuurhoven - Steenovens
=====================================================

Verstoring:
Akker van Oostmalle is ten dele aangetast door woningbouw en door
ruilverkaveling (RVK Malle).

Herkenbaarheid: 2

Samenhang: 2

Gaafheid: 2


Historische waarde:
~~~~~~~~~~~~~~~~~~~

Domein kasteel van Westmalle: bij Ferraris en Vandermaelen reeds
aanwezig met een dubbele omwalling temidden van bos en heide;
onmiddellijke omgeving ten noorden van het kasteel was bij Ferraris nog
heide en bij Vandermaelen reeds ontgonnen gebied (bebost) en heeft nog
steeds een gesloten karakter (dreven, bos en gesloten akkerland) en
perceelsrichting en -structuur zijn nog herkenbaar (cf. MGI). Open Akker
Westmalle: ten westen van kasteeldomein gelegen; voormalige open akker
is nog steeds grotendeels open, maar steekt niet meer af tegen een
'gesloten' omgeving (heiningen, bos); aan rand van akker ligt het hof
ter Driesche, het gehucht Schuurhoven en de kerk van Westmalle (dit
lijken wel hoog-middeleeuwse elementen). Open Akker Oostmalle: voormalig
open akker is nog steeds grotendeels open en steekt ook niet meer af
tegen een 'gesloten' omgeving (heiningen en bos); aan rand van akker
liggen de gehuchten Ganzenkuil, Groenstraat en Daad (namen wijzen op
laat-middeleeuwse nederzettingen); open akker sluit aan op dorpskern
Oostmalle. Archeologisch belang: toponiem 'Steenakker' verwijst naar
Romeinse bewoning (ten zuidwesten van kasteel).


Esthetische waarde:
~~~~~~~~~~~~~~~~~~~

Kasteel, hoeve, dorpskern Westmalle en open akker vormen mooi
ensemble, open karakter; noordelijker is het landschap gesloten (bos);
aansluitende open akker van Oostmalle is minder opvallend in het
omgevende landschap.




Beleidswenselijkheden:
~~~~~~~~~~~~~~~~~~~~~~

Vrijwaren van verdere ruilverkavelingswerken.
