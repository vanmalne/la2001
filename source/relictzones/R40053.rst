R40053: Kasteelparken Zwijnaarde
================================

Verstoring:
Gedeelte van de relictzone valt in het ruilverkavelingsgebied.

Herkenbaarheid: 2

Samenhang: 1

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Gebied is een dekzandgebied dat deel uitmaakt van de door pleistocene
sedimenten opgevulde "Vlaamse Vallei". De relictzone valt grotendeels
samen met een lichte depressie in het microreliëf.


Historische waarde:
~~~~~~~~~~~~~~~~~~~

Sluit aan bij het "Scheldeveld": groot vroeg-middeleeuws bos, areaal
dat tijdens de grote middeleeuwse ontginningen niet tot landbouwland kon
omgezet worden en in hoofdzaak werd gebruikt voor begrazing. Tijdens de
13de eeuw werden pogingen gedaan om het gebied te ontginnen, invloed van
Raas van Gavere. Gentse Sint-Pietersabdij had belangrijke rol in deze
laat-middeleeuwse ontginningen. De site van Reivissche (met walgracht),
Puttenhove, Predikherenhof en Nieuwgoed vermoedelijk ontwikkeld uit
laat-middeleeuwse ontginningshoeven. De ontginningen zorgde ervoor dat
het Scheldeveld uiteen viel in verschillende delen. Slechts enkele delen
zijn bebost op de Ferrariskaart. Het omliggende agrarische landschap is
een bulkengebied: gesloten landbouwgebied met knotwilgen. Gave resten
van het middeleeuws bulkengebied.


Esthetische waarde:
~~~~~~~~~~~~~~~~~~~

Verschillende kastelen komen voor in de relictzone : de Ghellinck
d'Elseghempark, kasteel "Nieuwgoed" of "Nieuwenhove", kasteeltje "het
Hoedje" thans "de Klosse", kasteel "Rijvissche", Predikherenhof, kasteel
"Puttenhove". Is een uitzonderlijk gaaf en open landschap, een sterke
visuele relatie tussen de verschillende sites met kasteeldreven.
Verschillende vergezichten vanuit de kasteelsites. Meerwaarde door de
walgrachten vijvers en waterpartijen. Talrijke relicten aanwezig zoals
dreven en het tracé van een oude spoorweg.



