R70075: Graften van Voeren
==========================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Talrijk voorkomend zijn de droge depressies, ook dellen of grubben.
De Kruisgraef is een droge, smalle, handvormig vertakte, beboste,
noord-zuid geörienteerde en plaatselijk tot 20 meter diep ravijn. De
Horstergrub is een droge depressie waarin een holle weg uitgeërodeerd
werd. Bij hevige neerslag gebeurt de oppervlakkige ontwatering van het
plateau tussen 's Gravenvoeren en de Nederlandse grens via deze grubbe.
In een mum van tijd wordt deze holle weg dan een kolkende rivier. Een
ontsluiting van vuursteeneluvium of residuele silexgesteente komt voor
in het Hoogbos. Dagzomend krijt ter hoogte van de graften. Ecologisch
waardevolle oude bossen (kalk) en graslanden, deel van een
grensoverschrijdend stiltegebied. Typische asymmetrische dalen voor
Voer, Veurs en Gulp.


Historische waarde:
~~~~~~~~~~~~~~~~~~~

Archeologisch zeer belangrijke zone voor het neolithicum :
silexontginningen en werk-plaatsen (messen, pijl- en speerpunten en soms
zeer grote bijlen in het Hoogbos). Verder meerdere grafheuvels uit de
bronstijd en Romeinse vondsten. Heuvelachtig, weinig verstedelijkt
landschap met volgende erfgoedwaarden : - Graften als getuige van een
eeuwenoude landbouwpraktijk, - Historisch bos op de steilste flanken :
Hoogbos, Kattenrotbos, Bos te Altembroek, - Intacte valleigebieden van
de Voer en de Berwijn - Typisch zijn de graften die plaatselijk massaal
voorkomen : Snouwenberg-Hoogbos. Bouwkundig zeer rijke streek met oa. :
- 's Gravenvoeren, straatdorp aan weerszijde van de Voer, sterke
concentratie van de bewoning in het centrum : St.-Lambertuskerk
(Romaans-gotische westtoren (1599) - het oudste onderdeel van het
huidige kerkgebouw opgetrokken in mergelzandsteen op een kalkstenen 14de
eeuwse basis), classicistische pastorie, oude afspanning "De Swaen".
Kapel van de H. Maagd. - Schoppen : gehucht met concentratie van hoeven,
- Moelingen : Kerndorp met bebouwing geconcentreerd bij het kerplein :
Toren OLV Kerk, meerdere hoeven, 70-tal woningen in wederopbouwstijl
WO1; - Ottegroeven : gehucht bij het Kasteel van, Ottegroeven met 18e
eeuwse kapel en drie hoeven. Typische bouwstijl aanleunend bij de
bouwtrant van het Nederlandse en Duitse grens-gebied. Kenmerkend zijn de
lokale accenten binnen de techniek van het vakwerk en het gebruik van
streekeigen silex bij de constructie van het Voerens boerenhuis..


Esthetische waarde:
~~~~~~~~~~~~~~~~~~~

Heuvelachtig landschap, zeer weinig verstedelijkt. Hoge
belevingswaarde.




Beleidswenselijkheden:
~~~~~~~~~~~~~~~~~~~~~~

Beperken van elke vorm van verstedelijking. Bijkomende bescherming
van monumenten en landschappen lijkt aangewezen.
