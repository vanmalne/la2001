R12001: Vallei van de Vliet en zijbeken,de Molenbeken te Klein-Brabant en haar kastelen
=======================================================================================

Verstoring:
N16 en spoorweg doorsnijden relictzone; verkaveling ter hoogte van
Hof ter Bollen; relictzone ligt gedeeltelijk in ruilverkavelingsgebied
(RVK Klein-Brabant).

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Molenbeek: intact meanderende beek; permanent grasland/hooiland;
natuurlijk overstromingsgebied;


Historische waarde:
~~~~~~~~~~~~~~~~~~~

De Vliet stroomafwaarts Oppuurs: percelen het dichtst bij de rivier
zijn ingenomen door bos (cf. MGI); overige cultuurgronden wegens open
ruimte opgenomen.Heel wat drassige weiden werden na Ferraris en Van der
Maelen omgezet in populieraanplantingen. Het landschap is het gaafst in
de onmiddellijke omgeving van het kasteel van Groenhof en langsheen de
Molenbeek en de Grote Molenbeek. Langsheen de beken behielden de weiden,
indien ze niet bebost werden, grotendeels hun perceelsrandbegroeiing. Er
kwam geleidelijk aan wel enige bewoning bij sinds Ferraris, sinds de
eerste helft van de twintigste eeuw ontstond er lintbebouwing.
Kruisheide: het deel dat bij het Hof van Melis behoort is sinds Ferraris
niet gewijzigd. Na Van der Maelen werd perceelsgewijs, in verschillende
fasen de rest van Kruisheide bebost. Ten zuiden van het Gravenkasteel
rond 't hof Winterpoel is de percelering sinds Ferraris identiek
gebleven. Van het Marselaarkasteel en de dreven zijn geen sporen meer te
vinden in het landschap. De vijver die bij de Herbodinnenmolen behoorde
is na Van der Maelen verdwenen. Het kasteel van Houtem met haar omgeving
is nagenoeg ongewijzigd en vormt met haar dreven een prachtig
landschappelijk ensemble. De Vliet stroomafwaarts Puurs: goed herkenbaar
valleigebied wegens gesloten karakter; valleistructuur overeenkomstig
met Ferraris. Ronnebeek: perceelsstructuur nog relatief gaaf en omringd
door restanten opgaande begroeiing (cf. Ferraris). De Heide in Liezele:
drevenstructuur en ontginningspatroon zijn overeenkomstig met Ferraris.
Lippelose Beek: duidelijk herkenbare vallei met gesloten karakter door
bosjes en perceelsrandbegroeiing, goed te onderscheiden van omliggende
cultuurgronden (cf. Ferraris, Vandermaelen en MGI). Lippelo met Hof te
Melis: duidelijk herkenbare en gave domeinstructuur (cf. Ferraris);
herkenbaar wegenpatroon en perceelsstructuur, gesloten landschap (cf.
MGI). Molenbeek: duidelijk herkenbare vallei met perceelsstructuur zoals
bij MGI en ten dele bij Ferraris; restanten opgaande begroeiing
herinneren aan eertijds gesloten karakter van de vallei (cf. MGI); langs
vallei 'Liezelebroek' gelegen, wat een natuurlijk overstromingsgebied is
met historisch permanent grasland. Archeologische vondsten: Ijzertijd en
Romeins aardewerk in 'Kalfort-Steenveld' (ten noorden van Ezendries);
lithisch materiaal, protohistorisch, Laat-Romeins en middeleeuws
aardewerk nabij 'Steentjens' in Liezele (ten zuidoosten van De Wolf).


Esthetische waarde:
~~~~~~~~~~~~~~~~~~~

Duidelijke vallei met gesloten karakter.De vele kasteeltuinen/parken
vormen mooie ensembles die verspreid liggen in het vaak nog vrij gaaf
halfopen landschap van de valleien van de Molenbeek.




Beleidswenselijkheden:
~~~~~~~~~~~~~~~~~~~~~~

Behoud geslotenheid vallei.Stimuleren van het onderhoud van de
perceelsrandbegroeiingen en de KLE, en indien deze verdwenen zijn
heraanplanten.
