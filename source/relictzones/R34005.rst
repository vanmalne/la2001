R34005: Oude veldgebieden : Hoogveld, Blekkerbos, Bulskampveld
==============================================================

Verstoring:
Gebied doorsneden door E40 en spoorweg Brussel-Brugge-Oostende.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

De kwartaire mantel ontbreekt en de bodem is weinig geschikt voor
landbouw. Bodem bestaat uit fijn zand en een min of meer doorlopende
zandsteenbanken: veldsteen. Deze dagzomen te Maria-Aalter, Egypteveld.
Schoonbergbos: twee gedeelten: een valleideel met een recent afgezet
kleisubstraat en ten noorden ervan tertiaire ondoorlatende lagen op
geringe diepte onder een dek van zand of lemig zand.


Historische waarde:
~~~~~~~~~~~~~~~~~~~

Archeologische vondsten geven aan dat er tijdens de late Bronstijd
mensen verbleven in de omgeving van Aalter. Zone komt overeen met laat
en op zeer systematische wijze ontgonnen gronden. Relicten van oude
heidegebieden die gemeenschappelijke graasgronden vormden en in de
18de-19de eeuw herbebost werden. Toestand van de veldgebieden op de
Ferrariskaart: kerngebied is ingenomen door een lage struikvegetatie,
daarrond bosgordels met op enkele plaatsen dreven. Dambordvormig
perceleringspatroon is het resultaat van het aanplanten van dreven
tijdens de systematische verkaveling en bebossing van de heidegebieden
eind 18de begin 19de eeuw. In de tweede helft van de 19de eeuw begon men
met het ontginnen van de recent tot bos omgezette velden, waarbij het
dambordpatroon werd behouden. Grote veldvijvers ontstonden door het
afdammen van de komvormige beekdalletjes. Groot aantal verspreide
hofsteden, opgericht door abdijen om de heide vruchtbaar te maken.
Lo-toponiemen (Schuurlo, Kliplo) verwijzen naar een eerste
ontginningsfase in de 5de eeuw, duiden op een gedegradeerd bos dat dicht
bij een nederzetting gelegen was. Blekkerbos: rest van groter boscomplex
volgens Ferraris. Verdeling van de percelen van het bos zijn ongewijzigd
tov Ferraris. Structuur en verdeling van de percelen Overleie
grotendeels volgens Ferraris. Aantal cultuurhistorische belangrijke
hoeves in het gebied aanwezig. Nieuwendam: kleine bosresten van groter
boscomplex volgens Ferraris. Wegenpatroon wel sterk gewijzigd tov
Ferraris. Schoonbergbos: in de 17de eeuw een groot aaneengesloten bos,
nadien werd het bos ontgonnen volgens een rechthoekig ontginningspatroon
dat nog zeer goed herkenbaar is. Ten zuiden van het bos is er nog steeds
een boswal bewaard gebleven.


Esthetische waarde:
~~~~~~~~~~~~~~~~~~~

Vlak gebied met microreliÃ«felementen en een dambordpatroon van bossen
en open landbouwgebieden. De dreven zijn sterk ruimtebepalend. Hoogveld,
Blekkerbos en Egypteveld hebben een fijnmazig drevenpatroon. Omgeving
Maria-Aalter: grote boscomplexen met kleinere bospercelen. Bossen zijn
onderling verbonden met bomenrijen, dreven. De tussenliggende percelen
zijn overwegend weiland met weinig perceelsranden. Langs wegen zijn
bomenrijen aangeplant, vormen dreven. Schoonbergbos: gaaf gebied met
hoge belevingswaarde: typische graslanden langs de Wantebeek en bossen
en akkerlanden met een drevenpatroon in het noordelijke deel.




Beleidswenselijkheden:
~~~~~~~~~~~~~~~~~~~~~~

Behoud van het dambordvormig landschappelijk patroon van bossen en
landbouwland met bijzondere aandacht voor het behoud van de dreven.
