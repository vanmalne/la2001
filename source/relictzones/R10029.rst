R10029: Bos- en akkercomplex Hoge Rooi, Smisselbergen, Mariaveld en Gouverneursbos
==================================================================================

Verstoring:
Boscomplex Hoge Rooi en Smisselbergen: randen zijn wat aangetast door
ruilverkaveling en verstoord door serres en andere tuinbouwconstructies.
Gouverneursbos en gebied rond kasteel Klein Minderhout vallen binnen
ruilverkavelingsgebied (RVK Meerle); akkers en weilanden zijn hun
kleinschaligheid en gesloten karakter verloren.

Herkenbaarheid: 3

Samenhang: 2

Gaafheid: 2


Historische waarde:
~~~~~~~~~~~~~~~~~~~

Boscomplex Hoge Rooi, Smisselbergen: bij Ferraris en Vandermaelen
hoofdzakelijk heide, de Heerlese loop was begeleid door meersen en
drassige gronden (gesloten landschap); bij MGI is het gebied
hoofdzakelijk bebost en komen daarin open stukken weiland en
heiderestanten voor, de Heerlese Loop vormt nog steeds een groen,
drassig lint; de weg- en perceelsstructuur zijn nog duidelijk herkenbaar
(cf. Vandermaelen en MGI), doch het gesloten karakter (door
perceelsrandbegroeiing) is grotendeels verdwenen; beboste oevers van
Heerlese Loop en het boscomplex zijn nog relatief gaaf; bos langs
Bollekensloop ter hoogte van Heerle was reeds bos bij Ferraris.
Gouverneursbos: bij Ferraris hoofdzakelijk heide en gesloten akkerland
ter hoogte van 'Mapelaer' en 'Herle'; bij Vandemaelen reeds bos tot
tegen staatsgrens; nu slechts deel van Gouverneursbos nog herkenbaar, de
vroegere wegstructuur (cf. MGI) is nog ten dele herkenbaar in de
akkerstructuur. Kasteel Klein Minderhout en omgeving ('Habelaer',
'Schoorse Heide' en 'Klein Papenmoer' - cf. MGI): bij Ferraris en
Vandermaelen heide; structuur van domein nog vrij goed herkenbaar (cf.
MGI), bosrestanten herinneren aan een eertijds aaneengesloten
boscomplex, wegenstructuur binnen bebost gebied is nog relatief gaaf,
open akkers hebben echter schaalvergroting ondergaan.


Esthetische waarde:
~~~~~~~~~~~~~~~~~~~

Gesloten landschap temidden van een sterk ruilverkaveld en vervlakt
landbouwgebied.



