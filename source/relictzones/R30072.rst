R30072: Leievallei
==================

Verstoring:
Sterke invloed van stedelijke kernen Wervik, Menen, Waregem,
Kortrijk. Gedeelte is gelegen in ruilverkavelingsgebied
(Sint-Baafs-Vijve) maar richting van de percelering, verpreiding van de
bebouwing en wegenpatroon nog vrij gaaf.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Zuidelijke uitloper van de Vlaamse Vallei, alluviale vlakte. Smalle
vallei tussen stedelijke kernen van Wervik, Menen, Halluin, Waregem en
Kortrijk, verlengde van de zuidelijke uitloper van de Vlaamse Vallei.
Tussen Ploegsteert en Zandvoorde is linkeroever bijzonder steil. Vallei
met gekanaliseerde rivier en afgesneden meanders, open broeklandschap
met meersen. De vochtige weidegebieden hebben relicten van rijke
graslandflora. Avifauna. Rond het mondingsgebied van de Mandel zijn er
opeenvolgende brede meanders en smalle rivierdoorsteken terug te vinden
in de vallei met vlakke dalbodem. Het alluvium heeft een typische
differentiatie tussen oeverwallen en komgronden.


Historische waarde:
~~~~~~~~~~~~~~~~~~~

Ponthoek, Neerhoek, Laag Vlaanderen, Wervik : archeologische waarde.
Verschillende kastelen aanwezig. Loop van de Leie volgens Ferraris. De
vallei is goed herkenbaar op Ferraris en Vandermaelen, toen wel meer
meanders aanwezig. De resten van de meanders zijn grotendeels nog goed
bewaard. Meanders van de Leie volgens de 17de-18de eeuw, eind jaren '70
rechtgetrokken. Landgebruik grotendeels volgens Ferraris. Oorspronkelijk
landschap nog duidelijk herkenbaar bij het gehucht Laag-Vlaanderen
(Wervik) met natte weiden afgezoomd met knotwilgen en enkele kleine
hoevetjes. Verschillende kleine voetwegen, heirbaantracés, relicten van
de vlascultuur en relicten van huisindustrie op de boerderijen aanwezig.
Resten van oude kouterlandschap aanwezig op de rand van de vallei nabij
Sint-Baafsvijve.


Esthetische waarde:
~~~~~~~~~~~~~~~~~~~

Sterk afwisselende en meestal gerichte zichten met afwisselende
kijkdiepte. Open landschap, geen tot weinig perceelsrandbegroeiing, zeer
weinig bebouwing, onregelmatige percelering. Vormt een gecultiveerd en
open broeklandschap met weiden en akkers.

**Sociaal-culturele waarde:**
Watermolens Harelbeke, sluizen Ooigem, relicten vlasnijverheid,
oorlogsmonumenten.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwing van om het even welke aard in de
valleigebieden, bijzondere aandacht voor de gradiënten en toposequenties
in het landschap, accentueren van de waardevolle sites (kastelen,
meanders) in hun omgeving, gedifferentieerde aanpak voor de
verschillende riviersegmenten. Vrijwaren van het aanwezige landelijk
karkater.
