R30016: Moere van Meetkerke
===========================

Verstoring:
Gedeelte buiten het beschermd landschap valt in
ruilverkavelingsgebied.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Het gebied is een uitgestrkte, zeer vlakke polderdepressie. Het is
anderhalve meter onder de zeespiegel gelegen door intensief turfsteken,
belangrijk laagveengebied. De bodem bestaat uit pleistoceen zand met
hier en daar venig materiaal. Drassige weiden met typische flora. Gebied
is geschikt voor hooiland. De waardevolle gebieden bestaan uit een
complex van al dan niet verruigde, soortenruike hooilanden en
microreliëfrijke graasweiden. Het gebied wordt doorsneden door een
aantal "zwinnen" of "geleden" die op een centraal afwateringskanaal
uitgeven. Dit gebied werd niet overspoeld door de zeetransgressies,
waardoor de bodem niet uit mariene zand- of kleiafzettingen bestaan maar
wel uit de pleistocene zandlaag. Restant van een eendekooi. Zowel
floristisch als faunistisch zeer waardevol gebied : bezit de specifieke
rijkdom van half-natuurlijke graslanden. Blankenbergse Vaart ligt diep
ingesneden en vormt met zijn geaccidenteerde oever een zeer waardevol
element.


Historische waarde:
~~~~~~~~~~~~~~~~~~~

Grote systematische middeleeuwse turfstekerij. Op de 16de eeuwse
kaarten is de Lage Moere terug te vinden als een uitgestrekte waterplas.
In het begin van de 17de eeuw (vanaf 1622-23) is met de bemaling van het
gebied aangevangen, waardoor het langzaam kon evolueren naar een vochtig
weilandengebied. Wegens zijn kunstmatige drooglegging wordt het een
"droogmakerij" genoemd. Verschillende relictelementen aanwezig : oud
wegenpatroon en perceelspatroon, oude molens voor de drooglegging
(Poldermolen), verspreiding van de hoeves, boscomplexen, enkele
kastelen, ook in gedeelte binnen het ruilverkavelingsgebied.


Esthetische waarde:
~~~~~~~~~~~~~~~~~~~

Wijdse panoramische zichten in vele richtingen. Gebied met
uitgestrekte open graslanden, doorkruist met talrijke sloten. Verspreid
liggen enkele bomenrijen en een paar kleine, beboste percelen.
Overwegend weiland, regelmatige percelering, oevers Nieuwgeleed met
bomen. Traditioneel hooiland komt nog steeds voor.




Beleidswenselijkheden:
~~~~~~~~~~~~~~~~~~~~~~

Vrijwaren van de resterende open ruimten door het bundelen van de
versnijdingen en het groeperen van nieuwbouw bij bestaande kernen, weren
van niet grondgebonden landbouw. Behoud van de typische structuur en
kenmerken van de Lage Moere : vochtig graslandgebied met natte
depressies, doorsnijdende waterlopen, sterk geëxtensiveerd agrarisch
medegebruik. Waterpeilbeheer mede in functie van de natuurfunctie van
het gebied.
