R10098: Fortengordel Lier
=========================

Verstoring:
Aan de rand van fort Broechem komt bebouwing voor.

Herkenbaarheid: 3

Samenhang: 2

Gaafheid: 3


Historische waarde:
~~~~~~~~~~~~~~~~~~~

Fort Broechem: betonnen pantserfort van 2de orde met samengestelde
coponnières; deel uitmakend van Hoofdweerstandstelling (1906-1914);
herkenbaar en relatief gaaf fortlichaam (cf. MGI); aangrenzend wel
bebouwing. Fort Kessel: betonnen pantserfort van 1ste orde met
aangehechte reverscaponnière; deel uitmakend van Hoofdweerstandstelling
(1906-1914); goed herkenbaar en relatief gaaf fortlichaam (cf. MGI);
sluit aan op valleitje van de Elstbeek en Blauwenhoekloop. Fort Lier:
bakstenen fort met kazerne op het terreplein; aangepast; gebouwd tussen
1878 en 1893; deel uitmakend van Buitenlinie (1880-1906); goed
herkenbaar en gaaf fortlichaam (cf. MGI). Fort Midzelen: eigenlijk Fort
St.-Katelijne-Waver; betonnen pantserfort van eerste orde met
gedetacheerde reverscaponnière; gebouwd tussen 1902 en 1914; onderdeel
van Buitenlinie (1880-1906); herkenbare structuur, randen ingenomen door
bebouwing (cf. MGI). Fort Koningshooikt: betonnen pantserfort van eerste
orde met gedetacheerde reverscaponnière; onderdeel van
Hoofdweerstandstelling (1906-1914); fortstructuur nog herkenbaar, doch
randen zijn niet meer gaaf (cf. MGI). Archeologische vondst:
Laat-Ijzertijd-aardewerk gevonden bij aanleg fort van Broechem.


Esthetische waarde:
~~~~~~~~~~~~~~~~~~~

Duidelijk herkenbare en gave forten deel uitmakend van twee
verschillende linies; ruimtelijke samenhang is niet zo duidelijk meer.

**Sociaal-culturele waarde:**
In het kader van de uitbreiding van de Vesting Antwerpen wordt in
1875 de hoofdweerstandstelling van de Vesting, van de Fortengordel uit
1859, naar de Rupel-Netelijn gebracht. In de loop van de jaren worden
daar een aantal forten opgericht die meest gevaarlijke toegangen tot de
Vesting moeten afsluiten. De eerst gebouwde forten waren uit baksteen en
werden naderhand aangepast. Tijdens het interbellum worden de forten
ingericht als infanteriesteunpunten. Tevens in het kader van de
uitbreiding van de Vestiging Antwerpen wordt na 1906 de bestaande
Buitenlinie vervolledigd door de bouw van 11 nieuwe forten en 12 nieuwe
schansen. Tijdens het interbellum worden de forten en schansen ingericht
als infanteriesteunpunten.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwing op als rond het fort.
