R10063: Vallei van de Pulderbeek-Molenbeek, kasteeldomeinen en bos-akkercomplexen
=================================================================================

Verstoring:
E34 en Albertkanaal doorsnijden het valleigebied; relictzone valt
gedeeltelijk samen met ruilverkavelingsgebied (RVK Malle-Zoersel).

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Binnenbos: geomorfologische opbouw van de valleien en hogere gronden
met de bijhorende bodemtypen; botanische waarde zowel van de graslanden
en de bossen als van de moerassen en de oevers van de beken;
verscheidenheid van de verschillende begroeiingen op een vrij kleine
schaal ten gevolge van de sterk variërende milieuomstandigheden
(vochtigheidsgradiënten, bodemtypen en beheer).


Historische waarde:
~~~~~~~~~~~~~~~~~~~

Relatief gesloten valleigebied waar nog duidelijke binding met
aanpalende kasteeldomeinen voorkomt. Vallei van de Pulderbeek: over het
algemeen duidelijk herkenbare perceelsstructuur, talrijke bosjes en
restanten van opgaande begroeiing (cf. MGI); hogergelegen gronden
gekenmerkt door afwisseling akkers en bosjes en schaalvergroting van de
percelen (cf. MGI). Vallei van de Molenbeek en domein Hovorst: sterk
gesloten karakter door bosjes en perceelsrandbegroeiing en herkenbare
perceelsstructuur (cf. MGI); hogergelegen gronden gekenmerkt door
afwisseling akkers en bosjes en schaalvergroting van de percelen (cf.
MGI). Domein Hovorst: bij Ferraris vermeld; structuur domein en
aansluitend cultuurgrond is goed herkenbaar (cf. Ferraris); vallei is
dicht bebost ter hoogte van kasteel Hovorst. Binnenbos: voorbeeld van
een oude landschapsstructuur en landschapsopbouw die reeds ontstaan is
in de 18de eeuw. Boutersemhof: bij Ferraris vermeld; domeinstructuur is
niet meer zo goed herkenbaar (cf. MGI); reeds beboste omgeving bij
Ferraris, nu nog uitgebreider (cf. MGI). Domein Krabelshof: bij Ferraris
vermeld; relatief herkenbare en gave structuur (cf. Ferraris); bij
Vandermaelen eerste aanzet tot bebossing ter hoogte van Lovenhoek en
randen van de vallei; wegenpatroon en perceelsstructuur zijn goed
herkenbaar, voornamelijk bebost (cf. MGI).


Esthetische waarde:
~~~~~~~~~~~~~~~~~~~

Binnenbos: kenmerkend uitzicht van een intact, kleinschalig landschap
dat hier nog een uitgestrekt geheel vormt, waarin een aantal beken en
hun valleien de hoofdgraat vormen en waarin afwisselend open en gesloten
structuren voorkomen die verbonden zijn door paden, wegels en wegen,
houtkanten, bomenrijen en dreven.




Beleidswenselijkheden:
~~~~~~~~~~~~~~~~~~~~~~

Vrijwaren van verder schaalvergroting.
