R10087: Kleiontginningsgebied Niel, Boom en Rumst
=================================================

Verstoring:

Herkenbaarheid: 3

Samenhang: 3

Gaafheid: 0


Wetenschappelijke waarde:
~~~~~~~~~~~~~~~~~~~~~~~~~

Hellegat: spontane natuurontwikkeling met grote diversiteit aan
plantensoorten; weinig natuurlijke afwatering.


Historische waarde:
~~~~~~~~~~~~~~~~~~~

Steenbakkerijen tussen Niel en Boom: vergraven landschap ten gevolge
van kleiontginning met herkenbare elementen en verdere uitbreiding (cf.
Vandermaelen en MGI). Steenbakkerijen tussen Boom en Rumst:
kleiontginningsputten dateren van vorige eeuw (cf. MGI) en zijn
uitgebreid. Archeologische vondsten: lithisch materiaal in kleiputten
'Terhagen'; Ijzertijdkuil met veel aardewerk in kleigroeve te Rumst -
'Konijnenberg'; Romeins grafveld door kleiontginning vernield op
'Kattenberg' - 'Kattenveld'.


Esthetische waarde:
~~~~~~~~~~~~~~~~~~~

Landschap in volle ontwikkeling; kan in toekomst een belangrijke
landschappelijke waarde krijgen. Hellegat: half open landschap
gekenmerkt door sporen van vergane industrie (oude droogloodsen, ovens,
schoorstenen, enz.), enorme uitgegraven putten met spontane
natuurontwikkeling, langgerekte hooilanden afgewisseld met riet en
wilgenopslag; door 'kikkerperspectief' krijgen kerk van Hellegat, torens
van steenbakkerijen, huizen, straten en spoorlijn een merkwaardige
dimensie.

**Sociaal-culturele waarde:**
Regio die haar bloei in de 16de eeuw zag beginnen (vb. in 1560 telde
Niel 15 steenbakkerijen); in 19de eeuw werden grote kanalen aangelegd,
wat de baksteenproductie stimuleerde; rond 1910 gaf de mechanisering nog
een laatste stimulans; in jaren '60 en '70 sloten heel wat
steenbakkerijen hun deuren (op enkele uitzonderingen na). Hellegat: in
1980 werd zuidelijke deel van kleiputten van Hellegat gekocht door
gemeente Niel (waarvan 40 ha geschonken aan Dienst Groen, Waters en
Bossen en 6,5 ha natuurreservaat 'Walenhoek' werd).



