R70055: Domein van Bokrijk
==========================

Verstoring:

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Arboretum. Vijvergebied 'Het Wik' met hoge natuurwaarde, beheerd als
natuurreservaat.


Historische waarde:
~~~~~~~~~~~~~~~~~~~

Op de Ferrariskaart is de contour van het huidige domein Bokrijk
(eigendom provincie) reeds in hoge mate herkenbaar. Een groot deel van
het bos was reeds aanwezig ten tijde van Ferrais. Ook de huidige
weilanden met bomenrijen bestonden reeds ten tijde van Ferraris. Het
kasteel van "Boeckraeck" is reeds aangeduid. Meerdere vijvers zijn reeds
gegraven. Op de Vandermaelenkaart heeft het domein grotendeels zijn
huidige configuratie. De meeste bossen zijn dan ook te beschouwen als
historisch stabiel bos, de meeste vijvers als historisch stabiele
vijvers.. Het domein Kiewit (eigendom stad Hasselt) met historisch
stabiel bos en vijver sluit aan bij de domein Bokrijk aan de
noordwestzijde. Het domein van Bokrijk heeft een uitgebreid
openluchtmuseum met een belangrijke collectie landelij bouwkundig
erfgoed en stedelijk bouwkundig erfgoed (Antwerpen).

**Sociaal-culturele waarde:**
Belangrijke site voor cultuurhistorische educatie en recreatie.




Beleidswenselijkheden:
~~~~~~~~~~~~~~~~~~~~~~

Tegengaan versnippering door infrastructuur en verstedelijking binnen
de bipool Hasselt-Genk. Uitbreiding en buffering van dit gebied.
Aansluiting bij Kiewit en Hengelhoef.
