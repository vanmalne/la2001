R10069: Domein Corsendonk, Zwaneven en Tikkelbroeken
====================================================

Verstoring:
Relictzone valt nagenoeg volledig in ruilverkavelingsgebied (RVK
Arendonk). Nabij Rhoode en Zwaneven verstoring door woningbouw. E34 of
A21 doorsnijdt het gebied.

Herkenbaarheid: 2

Samenhang: 2

Gaafheid: 1


Historische waarde:
~~~~~~~~~~~~~~~~~~~

Vallei van de Rodeloop (westzijde Tikkelbroeken): enkele herkenbare
bospercelen, directe omgeving heeft schaalvergroting ondergaan (cf.
MGI). Tikkelbroeken: sterk gesloten landschap met gave lange smalle
perceelsstructuur en enkele beboste stukken (cf. MGI). Zone tussen
Tikkelbroeken en Wampvallei: bij Ferraris en MGI bebost; met
uitzondering van enkele versnipperde bosjes, schiet van vroegere bos
niets meer over. Priorij van Corsendonk: voormalig
Augustinessenklooster; kloostercomplex, in enge zin
gerestaureerd/herbouwd, is in prima staat; daaromheen minder en meer
duidelijk zichtbare landgoedelementen als dreven, omsloten velden, grote
visvijver aan de Rode Loop, verdwenen windmolen met molenhoeve; bij
Ferraris zijn klooster, dreven en vijver goed waarneembaar; bij MGI
heeft landgoed rond priorij gesloten karakter, kleinschalige
perceelsstructuur en sluit aan op bosgebied, enkele bospercelen liggen
in Wampvallei; Wamp is rechtgetrokken en oorspronkelijke opbouw
valleigebied is niet meer te herkennen (cf. MGI). Zwaneven: diverse
kasteeltjes met park (cf. Ferraris en MGI) ingebed in villapark;
restanten van vennen/putten/plassen in bosrijk gebied (cf. MGI).


Esthetische waarde:
~~~~~~~~~~~~~~~~~~~

Priorij en landgoed hebben nog een vrij hoge herkenbaarheid; het
aansluitend valleigebied, akkers en bosgebied hebben oorspronkelijk
uitzicht verloren door ruilverkaveling of sterke bebouwing.



