R12006: Bos- en valleigebied Bruine Beek, Krekelbeek, Zwartwaterbeek/Raambeek
=============================================================================

Verstoring:
Hier en daar wat bebouwing, doch meestal klein in
omvang.Sluikstortingen.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Van het traditionele landschap Land van Keerbergen is in Keerbergen
enkel langs de Raambeek nog iets te bespeuren van het landschap zoals
het nog tot 100 jaar terug was, dit ten gevolge van de massale
verkavelingen in deze gemeente. De stuifzandrug waarop het Bollobos
ligt, is van Holocene oorsprong veroorzaakt door ontbossingen. Deze zone
vormt voor een aantal "Kempense" plantensoorten de zuidelijke grens van
hun areaal.


Historische waarde:
~~~~~~~~~~~~~~~~~~~

Kasteel Zellaar: bij Ferraris en Vandermaelen reeds vernoemd;
domeinstructuur is gaaf (cf. MGI); omgevend landschap heeft nog steeds
gesloten karakter en is vrij van bebouwing (cf. MGI).Langsheen de
Raambeek is er nog perceelsrandbegroeiing te herkennen tussen de akkers.
Pas na Ferraris werden er enige percelen bos aangeplant. De
perceelsvormen van ten tijde van Ferraris zijn moeilijk te herkennen.
Bollobos: T.t.v. Ferraris was geheel het gebied heide, dat nadien bebost
werd met vnl. naaldbomen. Nu is er slechts een klein deel van het bos
onaangetast door verkavelingen. Op een paar percelen is er terug heide.
Berentrodekasteel: bij Ferraris vermeld; structuur van domein en
omgevend landschap vrij gaaf (cf. MGI); mooi voorbeeld van
hof-kerk-relatie (cf. dreef van kasteel naar kerk zoals bij Ferraris).
Driedonken: bosrestanten en gesloten akkerland met goed herkenbare
perceelsstructuur en wegenpatroon (cf. MGI). Duivelshoek: bij Ferraris
'Krancken Hoef Bosch'; opvallende hoeve en bosrestanten (cf. MGI).
Peulisbossen - Mart - Peerlaar Bos: bij Ferraris reeds bos, nu
bosrestanten met aansluitend cultuurland voorzien van resten opgaande
begroeiing, die herinneren aan vroeger gesloten karakter, en gave
wegenstructuur (cf. MGI); Mart heeft gelijkaardige structuur met
gesloten uitzicht als bij Ferraris; Peerlaar Bos als restant van 'Bois
de Tongerloo' bij Ferraris, nu slechts ten dele bebouwd. Weimeshof:
reeds bij Ferraris vermeld en toen in bocagelandschap gelegen; huidige
structuur overeenkomstig met MGI; bos gedeeltelijk aangetast door
bebouwing. Kleinebeek en Zwart Waterbeek: hier en daar nog restanten bos
en herkenbare valleipercelen (cf. MGI). Grasheide: bij Ferraris bos (tot
aan huidige Latoenehoeve of eertijds 'Waesbeeck kasteel'); structuur
overeenkomstig met Vandermaelen en MGI. Puttebossen: restanten van bos
(cf. Ferraris); grotendeels omgevormd tot cultuurland en in beekvallei
gelegen. Beversluisbeek: beek begeleid door opgaande begroeiing;
bosrestanten en hoeve met cultuurland nog te herkennen (cf. MGI).
Archeologische vondst: concentratie Romeinse scherven en dakpannen,
molensteen in Zwart Waterbeek.


Esthetische waarde:
~~~~~~~~~~~~~~~~~~~

Domeinen van Zellaar en Berentrode met onmiddellijke omgeving zijn
opvallend aaneensluitende gesloten landschappen met grote historische
waarde.Halfopen landschap in een gevarieerd microreliÃ«f met een heide en
bosvegetatie. Peultenbos: relict van landschappelijk geheel gevormd door
restanten eikenbos, akkers, weiden, hooilanden en typische agrarische
bebouwing die duidelijk op elkaar afgestemd zijn en hierdoor hoge
visuele belevingswaarde bezitten.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwing en behoud geslotenheid.Betredingsdruk
verminderen en sluikstortingen harder aanpakken
