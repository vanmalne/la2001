R30004: Oudemaarspolder en kreekrugpolder ten westen van het kanaal
===================================================================

Verstoring:

Herkenbaarheid: 2

Samenhang: 1

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Geleidelijke overgang van duinen naar polders. Oudemaarspolder :
poldergebied is in de 11de-12de eeuw overstroomd. In de kleine
depressies nog restanten van zilte vegeaties. Behoort bodemkundig gezien
volgens de bodemkaart meer tot de Middellandpolders.


Historische waarde:
~~~~~~~~~~~~~~~~~~~

Drooggelegd vanaf de 8ste eeuw. Percelering, wegen- en
bebouwingspatroon volgens 18de eeuw. In de Oudemaarspolder nog relicten
van twee dijkbreuken met de daarbij horende wielen aanwezig. Gedeelte
ter hoogte van Braambeierhoek reeds van oudsher een zeer gesloten
structuur. Dit gedeelte bestond in de 18de eeuw uit een gesloten moza√Øek
van boomgaarden, bosjes, akkers en - in geringere mate - grasland. Het
was verder dicht bezet met bomenrijen en hagen. Nog enkele resten van de
poldersbosjes aanwezig, perceelsrandbegroeiing sterk teruggevallen,
enkele waardevolle hoevesites bewaard.


Esthetische waarde:
~~~~~~~~~~~~~~~~~~~

Open landschap met enkel bomen rond de hoeves, panoramische zichten
in alle richtingen, belangrijk doorkijkpunt duinen-polders, skyline van
de kust en Binnen-Vlaanderen zichtbaar. Open polderlandschap,
regelmatige percelering van gemiddelde grootte, verspreide bebouwing.
Gedeelte van de Oudenaarspolders zeer open landschap met weinig tot geen
perceelsrandbegroeiing. Het gedeelte meer ten westen ter hoogte van
Braambeierhoek meer perceelsrandbegroeiing aanwezig.




Beleidswenselijkheden:
~~~~~~~~~~~~~~~~~~~~~~

Vrijwaren van de resterende open ruimten door het bundelen van de
versnijdingen en het groeperen van nieuwbouw bij bestaande kernen, weren
van niet grondgebonden landbouw (serreteelt). Tegengaan van
ontwikkelingen en vormen van grondgebruik die een breuk vormen in de
landschappelijke eigenheid van dit agrarisch gebied.
