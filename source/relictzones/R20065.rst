R20065: Hellingsbossen van Noord-Haspengouw
===========================================

Verstoring:
Vaak zijn de hellingsbossen verkaveld. Kloesebos: R25

Herkenbaarheid: 2

Samenhang: 1

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Vaak komen in deze restbossen nog zeldzame vegetaties voor. Doordat
de tertiaire ondergrond hier vaak dagzoomt geeft dit vaak een aparte
vegetatie. Op sommige plaatsen komt er als ondergroei nog heidevegetatie
voor, elders werd de tot in de 19de eeuw hier veelvuldig voorkomende
heide hersteld. Paleolithische en Mesolithische vondsten.


Historische waarde:
~~~~~~~~~~~~~~~~~~~

Verspreid over het Hageland liggen er op de steile randen van de
Diestiaanruggen restanten van grote bossen die vaak de hele rug omvatten
ten tijde van Ferraris. In noordelijk Hageland waren zij op hun beurt
restanten van het Kolenbos dat in noordelijk Hageland tot voor 1100
quasi ongerept was (cf. toponiemen). De bossen werden in het zuiden van
Het Hageland veel vroeger gerooid omdat ze op een vruchtbare bodem
stonden. Hasenberg: tussen V.d.M. en begin 1900 volledig ontbost op de
steilste hellingen na. De bebouwing kwam nadien. Konijnenberg:Van op de
heuvel loopt parallel met de beek enkel taluds door de mens aangelegd.
De noordelijke zijde van de berg was 20 jaar terug ook bebost.
Tienbunderbos: het restant van het grote bos t.t.v. F. werd door de
aanlag van de A2 nog eens opgedeeld. Montenakenbos: restanten van het
grote "Montenakenbos" Dat geheel het gehucht omvatte en waarvan er nog
meerder resten rond het gehucht verspreid liggen. Dit is het grootste
restant. Mostingbos-Peperbos-Kaaskorf:Begin twintigste eeuw was 3/4 van
het bos gerooid, de rest van het bos was erg versnipperd. Nadien is het
aantal percelen bos terug toegenomen waardoor terug een groter
aaneengesloten bos onstond met daar rond nog enkele losse percelen bos.
Houwaertsberg: de flanken van de "berg" waren tot V.d.M. bebost. Begin
twintigste eeuw waren er nog enkele percelen bos. Tussen de akkers
lagen/liggen taluds en holle wegen. Hertogenbos-Kloesebos: Tot na V.d.M.
bos met middenin wat heide, nadien werd het door perceelsgewijze rooiing
volledig versnipperd. De schaapsvijver wijzigde gedurende de 230 laatste
jaren van ligging en vorm en stond perioden droog. Eikelberg: T.t.v. F.
heide, nadien bebost. De bewoning nam aanvang vanaf begin de twintigste
eeuw. Liedeberg:Volledig bebost tot na V.d.M., nadien perceelsgewijs
gerooid en omgezet naar akker, na WOII aan de noordelijke zijde een
verkaveling. Na 1965 werden nog bepaalde delen gerooid, andere delen
werden terug aan geplant. Benninksberg-Kratenberg: wegen over de
Benninksberg dateren van de laatste 50 jaar. De zuidelijke hellingen van
de Kratenberg behield haar bebossing en haar begroeide taluds, meer naar
het oosten van de helling is de zone meer aangetast door bebouwing en
bebossing. Wijngaardberg: was tot na V.d.M. bebost, nadien werd de top
gerooid en werden er boomgaarden (laagstam) op geplant. Op de top van de
wijngaard berg staat een kilometerlange muur ter bescherming van het
fruit. (aan noordelijke zijde een verlaten Diestiaangroeve) Waaiberg:
was ten tijde van Ferraris heide, werd nadien ontgonnen maar sinds begin
de twintigste eeuw werd het perceelsgewijs bebost waardoor het een
versnipperde indruk geeft.


Esthetische waarde:
~~~~~~~~~~~~~~~~~~~

Van op de vaak ongerepte diestiaanruggen en de hellingen heeft men in
een beboste omgeving een panoramisch uitzicht. Tevens zorgen de bossen
op de hellingen voor een variatie in het landschap. Op de hellingen
lopen vaak nog holle wegen met een grote planten- en bloemenrijkdom.




Beleidswenselijkheden:
~~~~~~~~~~~~~~~~~~~~~~

Behoud van de hellingsbossen en uitbreiding van het bosareaal.
Onderhoud van de holle wegen, niet asfalteren en behoud van de taluds.
