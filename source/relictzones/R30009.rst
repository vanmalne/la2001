R30009: Zwin en duinen van Knokke-Heist
=======================================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Duidelijke en gave overgang van strand, duinen naar slikke- en
schorregebied, polders, belangrijke biotopen met grote floristische en
faunistische waarden. Slikke-schorregebied van de Zwinmonding. De
slikkegebieden bestaan uit een serie zandplaten opgebouwd uit grof
korrlig zand die bij eb blootliggen, deze witgele zandplaten gaan
geleidelijk over naar grijsgrauwe slikken. De vorming van de zandplaten
is een continu proces : op diverse plaatsen worden zandplaten
weggespoeld en op andere plaatsen worden zandplaten afgezet. De
schorregebieden worden door steile hellingen van de zandplaten en
slikken afgescheiden. Enkel bij stormvloeden kunn ze onder wtaer staan.
Nog verschillende plassen en kreken aanwezig in de oude bedding van de
Zwinmonding. Het Zwin staat nu nog rechtstreeks in contact met de
Noordzee via de inham bij Cadzand. De Zwinbosjes en Groenpleinduinen
vormen een uniek, uitgestrekt complex van droog duingrasland, vochtige,
mesofiele graslanden en struweel. Als de waardevolste schakel in de
reeks Zwin naar geconsolideerd duin/dijk/polderlandschap moet het geheel
van de Zwinbosjes gezien worden als het geheel van verschillende
gradiënten (droog-nat, kalkrijk-arm, zandig-kleiig, zout-zoet). Deze
gradiënten zijn in één landschap bewaard gebleven. Verschillende
kenmerkende vegetatietypes komen voor afhankelijk van de
milieugradiënten die er aanwezig zijn. Op de slikken kan men twee
pioniersvegetaties onderscheiden.


Historische waarde:
~~~~~~~~~~~~~~~~~~~

Oude, brede Zwingeul met vertakkingen die tot Damme reikte, vanaf de
14de eeuw verzand, militair belangrijk (zie aantal forten uit tijd
Spaanse bezetting en scheiding der Nederlanden). De vroegere zeearm die
eerst Sincfal en later Zwin werd genoemd is door inpoldering en
verzanding praktisch helemaal verdwenen. Het slikke- en schorregebied
van het huidige Zwin is er een overblijfsel van. Door het aanleggen van
de Internationale Dijk eind vorige eeuw werden de laatste polders
aangelegd. Verschillende plassen ontstonden na het verhogen van deze
dijk en de plassen werden verbonden met het getijdegebied. Zo zijn de
plassen geëvolueerd naar een slikkegebied.


Esthetische waarde:
~~~~~~~~~~~~~~~~~~~

Wijdse panoramische zichten naar de zee kijkend, verre doorzichten
naar de polders gericht. Vormt een unieke plaats om de verschillende
landschapstypes op zo'n kleine plaats te zien. Gebied kan ingedeeld
worden in drie delen : in het noorden het eigenlijke duinmassief, in het
zuiden de volledig geïosoleerde strandvlakte (het weidegebied van de
paardemarktvlakte) en in het westen een smalle uitlopen van de
strandvlakte namelijk de Groenpleinduinen.




Beleidswenselijkheden:
~~~~~~~~~~~~~~~~~~~~~~

- behoud en bescherming van de resterende natuur- en geomorfologische
relicten; - duidelijke compartimentering in gescheiden gebruikszones met
sterk verschillende dynamiek; - permanente monitoring van de
begrenzingen en wisselwerkingen tussen de verschillende gebruikszones; -
accentueren van de identiteit tussen de verschillende subeenheden.
