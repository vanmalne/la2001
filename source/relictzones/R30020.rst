R30020: Ijzermonding
====================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Relict van een zeeschorre. Aanwezigheid van verscheidene
landschapstypes met typische overgangszones tussen zee, strand, slikke,
schorre, duin, dijk en polder, gekenmerkt door de specifieke
geomorfologische eenheden en de macro-gradiënt aan bodemtypes.
Verschillende stadia van de sedimentatie- en erosiecyclus duidelijk
herkenbaar. Zeer hoge floristische en faunistische rijkdom : typische
brakwaterplanten, foerageerplaats en hoogwatervluchtplaats. Het
duingebied is een bijzonder gevarieerd duinenmilieu met floraelementen
van het zeldzame laagveenmoeras.


Historische waarde:
~~~~~~~~~~~~~~~~~~~

Representatief voor het krekenlandschap van de premiddeleeuwse
periode. Ijzermonding in de 9de eeuw nog een estuarium. Verlanding van
het Ijzerestuarium en de snelle aangroei van het duin Sandeshoved
maakten mee het ontstaan van Nieuwpoort mogelijk.


Esthetische waarde:
~~~~~~~~~~~~~~~~~~~

Vookomen van een grote verscheidenheid aan landschapsvisuele eenheden
gekenmerkt door de gradiëntrijke geomorfologische configuratie van het
gebied en het estuarium van de Ijzer.

**Sociaal-culturele waarde:**
Militair domein




Beleidswenselijkheden:
~~~~~~~~~~~~~~~~~~~~~~

- behoud en bescherming van de resterende natuur- en geomorfologische
relicten; - duidelijke compartimentering in gescheiden gebruikszones met
sterk verschillende dynamiek; - permanente monitoring van de
begrenzingen en wisselwerkingen tussen de verschillende gebruikszones; -
accentueren van de identiteit tussen de verschillende subeenheden.
