R20020: Hallebos - Lembeekbos
=============================

Verstoring:

Herkenbaarheid: 3

Samenhang: 2

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Door haar semi-permanent karakter heeft het een grote rijkdom aan
fauna en flora. Het Hallerbos heeft een zeer grote variatie bomen hoewel
ze voor het grootse deel uit eiken en beuk bestaat.


Historische waarde:
~~~~~~~~~~~~~~~~~~~

Het is een restant van het grote Kolenwoud maar het werd na Ferraris
afgesplitst van het Zoniënwoud. Het was eeuwenlang eigendom van de adel,
sinds 1652 van de familie Arenberg. Na Ferraris ontwikkelde zich ten
westen van het kapittelbos een nieuwe concentratie bewoning. De vorm van
inplanting van de bewoning langsheen de weg midden het vroegere bos
wijst op een ontginningproject van begin vorige eeuw dat nadien niet
verder is uitgegroeid. Tijdens de eerste wereldoorlog rooide het Duitse
leger het gehele bos, enkel de jonge bomen bleven staan. Na de oorlog
werd het bos staatseigendom en werd het in 1932 herbebost, de meeste
bossen zijn dus niet ouder dan 70 jaar. Het wegennet doorheen het woud
dateert van na Ferraris. Het Lembeek bos is eveneens een restant van het
"Grote Zoniënwoud", het kasteel en de dreef dateren van na begin 1900.


Esthetische waarde:
~~~~~~~~~~~~~~~~~~~

Een mooi bos met heel wat ondergroei dat voor heel wat variatie
zorgt. Begin mei kleuren duizenden hyacinten de bodem van het Hallerbos
blauw.



