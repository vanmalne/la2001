R20015: Houwijk - Hoogpoort - Vrijberg - Nieuwe Molenbeek - Keerlemeers
=======================================================================

Verstoring:
De autosnelweg Brussel - Oostende

Herkenbaarheid: 2

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De relictzone is groter dan het alluvium van de bovenloop van
Bellebeek, het omvat tevens de Noordelijke hellingsflanken en de
noordelijke zijriviertjes van de Bellebeek. Travertijnafzettingen met
kalkrijke bronnen. Er bevinden zich nog een aantal oude hoogstammige
boomgaarden. Archeologische vindplaats van oud kerkhof.


Historische waarde:
~~~~~~~~~~~~~~~~~~~

Keerlemeers: de perceelsvormen zijn in het smalle meersgebied niet
gewijzigd t.o.v. Ferraris. Het bodemgebruik is wel gewijzigd. De natte
weiden in de directe omgeving van de beek werden omgezet in
populieraanplantingen en de bossen rondom de vroegere weiden werden
omgezet weiland. Morettekasteel: De bossen dateren van voor Ferraris,
pas daarna werd er een hoeve gebouwd die naderhand werd omgebouwd tot
een kasteel. Het kasteel en haar omgeving wijzigde nagenoeg niet sinds
begin 1900. Op de heuvel zou een klein fort gestaan hebben rond 276 A.C.
Nieuwe Molenbeek - Ijsbeek: De perceelsvormen zijn weinig gewijzigd
t.o.v. F., wel werd tussen Van der Maelen en begin 1900 een deel van de
bossen omgezet in weiland. De dreven zijn grotendeels behouden, ook de 2
kastelen met hun omgeving zijn weinig gewijzigd. De omgeving van het
Nieuwermolenkasteel werd sinds Ferraris stilaan bebost, tot over 50 jaar
werden er akkers en weiland omgezet in bos. In de vallei van de Nieuwe
Molenbeek - Molenbeek en Strijhout dateren de bossen van voor Ferraris.
De drogere tussenliggende flanken verloren na Ferraris snel hun
perceelsrandbegroeiingen waardoor het landschap her en der opengebroken
werd. Recent werden hier boomgaarden aangeplant waardoor het landschap
terug deels gesloten werd. Ten noordoosten van het gebied ligt een bos
dat vroeger dienst deed als zandgroeve voor de abdij van Affligem.


Esthetische waarde:
~~~~~~~~~~~~~~~~~~~

De omgeving van de Ijsbeek heeft een half open landschap bestaande
uit bossen, holle wegen, bomenrijen en dreven, 2 kastelen en een
watermolen op de versneden noordelijke heuvelflank van de
Bellebeekvallei dat samen met de vallei van de Nieuwe Molenbeek één
geheel vormt. Men kan hier en daar nog een hopveld opmerken. Vanop deze
noordelijke hellingen van de Bellebeek heeft men een mooi zicht over het
Pajottenland

**Sociaal-culturele waarde:**
De Bosjes tussen de kouters deden tot 50 jaar geleden dienst als
geriefhoutbosjes.




Beleidswenselijkheden:
~~~~~~~~~~~~~~~~~~~~~~

Stimuleren van de aanplanting van hoogstamboomgaarden en heraanleg
van perceelsrandbegroeiing op de plaatsen waar ze tot 100 jaar terug ook
voorkwam. Vrijwaren van industriële inplantingen en lintbebouwing
