R70052: Mechelse heide - Heiwijk
================================

Verstoring:
Grote grind- en zandwinningen : zandgroeve Opgrimbie, zandgroeve
Mechelse Heide, grindgroeve Mechelse Heide, Groeve Lieben, die allen
aantastingen vormen van het historisch stabiel bodemgebruik, van de
steilrand en van de waterhuishouding. Bebouwing in het koninklijk
domein. Doorsnijding door infrastructuren (E314, weg naar Heiwijk).

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Grootste aaneengesloten natuurgebied van Vlaanderen bestaande uit
heide- en bosgebieden met unieke of uitzonderlijke natuurwaarden. Kern
van het landschapspark Hoge Kempen, grotendeels in beheer als
natuurreservaat, bosreservaat, koninklijk domein, ... Door de Ziepbeek
en Kikbeek diep ingesneden steilrand van de het Kempens Plateau.
Geologische vensters ontstaan door delfstofwinning.


Historische waarde:
~~~~~~~~~~~~~~~~~~~

Archeologische vondsten (Steentijd) langsheen de steilrand. Ten tijde
van Ferraris was dit een aaneengesloten heidegebied, plaatselijk
bosheide. De insnijding door de Ziepbeek en Kikbeek is bijzonder fraai
op de Ferrariskaart. Heiwijk, Pietersembos, Roelerheide : Planmatige
heidebebossingen eerste helft 19de eeuw, typisch gelegen aan de rand van
de gemeente : de rand van Maasmechelen met Zutendaal voor wat de bossen
van Heiwijk betreft; de rand van Lanaken met Maasmechelen voor wat
Pietersembos betreft, de rand van Lanaken met Zutendaal voor wat
Roelerheide betreft.. Zeer grote heideoppervlakten : de droge Mechelse
Heide met verschillende vennen en vochtige heide in de valleien van de
Ziepbeek. Ook recentere bebossingen in het gebied.


Esthetische waarde:
~~~~~~~~~~~~~~~~~~~

Groot aaneengesloten heidelandschap. Mooie zichten op en vanaf de
steilrand.




Beleidswenselijkheden:
~~~~~~~~~~~~~~~~~~~~~~

Professionele uitbouw van het Nationaal Park Hoge Kempen in functie
van landschapsbeheer op macroschaal. Tegengaan verdere
landschapsaantasting (ontginningen, klooster koninklijk domein, ...).
Landschapsherstel (herinrichting groeven). Landschapsontsnippering
(opheffen wegenis).
