R10025: Bosgebied St.-Job-in-'tGoor, 'sGravenwezel en St.-Antonius
==================================================================

Verstoring:
Gedeeltelijk aangetast door bebouwing (ter hoogte van Rommersheide,
A1 en N115, vanuit het verstedelijkte Schilde); vallei van Zwanebeek
wordt verstoord door N12 en verkavelingen; algemeen sterke
bebouwingsdruk op zuidelijk deel relictzone.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Zwanebeek is tweede beek, naast Kleine Schijn, die de zuidflank van
de pleistocene kleiplaat ontwatert. Abdij van Westmalle -
Gemeentebossen: een aantal bos- (naald- en loofhout) en heidecomplexen
die als biologisch waardevol tot zeer waardevol kunnen geacht worden.


Historische waarde:
~~~~~~~~~~~~~~~~~~~

Gemeenteheide: bosstructuur is nog goed herkenbaar (cf. MGI);
vroegere omtuinde akkers zijn weliswaar bebost. Rommersheide: restanten
bos grotendeels onaangetast (cf. MGI). Hoge Heide: bij Ferraris en
Vandermaelen heide met vennen; beboste zone met dreven en
hoogstamboomgaarden, waarvan ontginningsstructuur nog duidelijk aanwezig
is (cf. MGI). Gemeentebossen, Wad en Het Kamp: bij Ferraris heide met
vennen; bij Vandermaelen gelijkaardig, maar met al wat meer bosjes;
ontginningsstructuur (bos) is nog duidelijk zichtbaar en het
hoofddrevenpatroon is nog redelijk gaaf (cf. MGI); wat nu hoofdzakelijk
akker- en weiland is, was bij MGI nog hoofdzakelijk heide met vochtige
vennen. Mostkooi: bij Ferraris hoofdzakelijk gesloten akkerland met
daarop aansluitend heide; bij Vandermaelen hoofdzakelijk heide met
grotere complexen van bos en akker/beemd; wegenstructuur van bos komt
nog overeen en meestal zijn de pecelen nog bebost (cf. MGI). Domeinen 's
Gravenwezel, Katershof en Ter Linden: bij Ferraris en Vandermaelen reeds
opgetekend; domeinen zeer goed herkenbaar en zeer gaaf (cf. Ferraris,
Vandermaelen en MGI); helaas is ruimere omgeving volgebouwd. Vallei van
de Zwanebeek: Zwanebeek, ook Wezelse Beek genoemd; nu dicht bebouwde
vallei, opgaand groen volgt loop waardoor beek geaccentueerd wordt;
nabij De Zetten is bosstructuur goed herkenbaar en relatief gaaf (cf.
Vandermaelen en MGI), doch doorsneden door N12; nabij Steynhoefsbeek
uitgekleed en ten dele verkaveld valleilandschap, wegenpatroon nog
relatief herkenbaar (cf. MGI). De Leegehaer en Steynhoeven (cf. MGI):
bij Ferraris nog heide; bij Vandermaelen eerste aanzet tot systematische
ontginning van de heide; nu nog hoofdzakelijk bos, slechts ten dele
uitgekleed landschap, wegenpatroon en perceelsstructuur nog relatief
herkenbaar (cf. MGI). Archeologische vondsten: gouden Merovingische munt
nabij Rommersbos, verschillende sites gaande van prehistorie, Bronstijd
en Ijzertijd bewoning en urnenveld en mogelijk Middeleeuwse bewoning
nabij Moordenaars Ven en middeleeuwse schans Oudaan.


Esthetische waarde:
~~~~~~~~~~~~~~~~~~~

Groot aaneengesloten bebost gebied, in noordoosten palend aan het
open landschap van de Brechtse Heide; in zuidelijk deel domein van
trappistenabdij van Westmalle en diverse kasteeldomeinen; echter sterke
bebouwingsdruk op zuidelijk deel. Domein van de abdij van Westmalle en
haar directe omgeving vormen één vrij intact landschap, waarvan rust en
stilte uitgaat; hoge visuele belevingswaarde door aanwezigheid van
kleinschalige mozaiek van loof- en naaldbossen, heide, graslanden en
akkers in een regelmatig patroon doorkruist met wegen, paden, dreven,
grachten en bomenrijen.

**Sociaal-culturele waarde:**
Zwanebeek is vanouds de grens tussen 's Gravenwezel en Schilde.




Beleidswenselijkheden:
~~~~~~~~~~~~~~~~~~~~~~

Vrijwaren van verdere bebouwing.
