R12003: Kollintenbos en Bos van Aa - Wormelaar - De MotAkker- en bosgebied Tisselt - Hombeek
============================================================================================

Verstoring:
Industrie ter hoogte van Kersdonk.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De nog authentieke bosvegetatie van Kollinten is een relict van de
historische bebossing, met een hoge bio-ecologische waarde (zowel
intrinsiek als in relatie met de omgeving met onder meer de zandgroeve
"bos van Aa". De omgeving van De Mot en Rijkenhoek vertoont nog vroeg
middeleeuwse landschapsstructuren.


Historische waarde:
~~~~~~~~~~~~~~~~~~~

Het Kollintenbos is een restant van een groter bos dat in het
alluvium van de Laarbeek lag. Het is in de loop van de laatste 200 jaar
langzaam van loofbos geÃ«volueerd naar een populierenaanplanting. Ten
westen van het bos zijn er nog enkele restanten van het drevennetwerk
van de 19e eeuw. De akkers en weiden zijn een continuering van het
landbouwlandschap Boskant - kasteel Ekspoel: kasteeldomein is relatief
gaaf en gaat terug tot Ferraris; aanpalend cultuurland was bij Ferraris
bosgebied ('Betogne Bosch'), maar is bij Vandermaelen en MGI nagenoeg
volledig verdwenen; huidige percelen zijn blokvormig en hebben restanten
opgaande begroeiing, verspreid komen enkele bosjes voor (cf.
MGI).Boskant - kasteel Ekspoel: kasteeldomein is relatief gaaf en gaat
terug tot Ferraris; aanpalend cultuurland was bij Ferraris bosgebied
('Betogne Bosch'), maar is bij Vandermaelen en MGI nagenoeg volledig
verdwenen; huidige percelen zijn blokvormig en hebben restanten opgaande
begroeiing, verspreid komen enkele bosjes voor (cf. MGI).dat ontstond
ten gevolge van de 18 de eeuwse ontginning. De omgeving van de
Kesterbeek, Wormelaar en Kleine Linde zijn een vrij onaangetast gebied.
De bossen dateren van voor Ferraris, de perceelsvormen zijn niet
gewijzigd en de perceelsranden zijn grotendeels behouden en het kasteel
van Linterpoorten en de omgeving zijn niet noemenswaardig veranderd
sinds Ferraris. De omgeving van De Mot en Rijkenhoek, dat een drietal
kasteel en enkele omwalde hoeves telt, is niet zo gaaf gebleven. Het is
aangetast door lintbebouwing, de perceelsvormen zijn deels gewijzigd, de
perceelsrandbegroeiing is her en der verdwenen en het bodemgebruik is op
sommige plaatsen gewijzigd. Deze hoven waren oorspronkelijk bezit van de
heren van Grimbergen, samen met het "Hof van Nedergem" waarvan nu de
resten beschermd zijn. Het waren mottestructuren waarvan de oorsprong in
de 11de, 12de eeuw moet gesitueerd worden.


Esthetische waarde:
~~~~~~~~~~~~~~~~~~~

Voornamelijk Bosbeekvallei is opvallend door gesloten karakter.




Beleidswenselijkheden:
~~~~~~~~~~~~~~~~~~~~~~

Herstellen en onderhoud van het drevennetwerk, de
populieraanplantingen laten evolueren naar gemengd loofbos.
