R24001: Faluintjes, Kluisbos, Kravaalbos
========================================

Verstoring:

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Heuvelachtig landschap met zachte hellingen, doorsneden door brede
depressies. Vormt de overgang tussen het plateau van Midden-België en de
Noordelijke Laagvlakte. Toppen van Kravaalbos, De Berg, Molen (N van
Moortsel): oorspronkelijke overgangshelling tussen de noordelijke
laagvlakte en het plateau van Midden-België.


Historische waarde:
~~~~~~~~~~~~~~~~~~~

Faluintjes: toestand Ferraris: groot boscomplex, Covenshoua Bosch
(een verhaspeling van Coventshouw), een houw die deel uitmaakte van het
Affligembos. Kluisbos: gedeelte van groter bos op Ferraris (Afflighem
Bosch). Het Kluisbos werd tijdens de 19e eeuw bijna totaal ontgonnen,
maar een deel van de ontginning was zeer kortstondig (zodat het bos
later weer aangroeide). Ten oosten van Klaarhaag: kleine percelen bos,
ook aanwezig op Ferraris en Vandermaelen. Omgeving Kravaalbos: kleine
percelen bos, ook aanwezig op Ferraris en Vandermaelen. Herenbos: ook
boscomplex aanwezig op Ferraris en Vandermaelen, omgeving van het bos
percelen met perceelsranden. Ten Bos: toestand Ferraris: kleine percelen
bos en open landbouwlandschap.


Esthetische waarde:
~~~~~~~~~~~~~~~~~~~

Grotere boscomplexen gelegen in open landschap, omliggende percelen
van gemiddelde grootte, regelmatige en blok- tot strookvormige
percelering. Hopteelt aanwezig bijvoorbeeld in Melder-Nievel.
Faluintjes: zeer kleine percelen bos, vooral langs een bijrivier van de
Molenbeek. Omgeving Kravaalbos: kleine percelen bos, omgeving bos is
open landbouwlandschap. Herenbos: boscomplex, omgeving: open landschap
(perceelsranden zijn verdwenen)




Beleidswenselijkheden:
~~~~~~~~~~~~~~~~~~~~~~

Vrijwaren resterende open ruimten door weren en bufferen van bewoning
en infrastructuur. Accentueren van de landschappelijke structuur door
benadrukken van de perceptieve kwaliteiten van het reliëf en de
valleien.
