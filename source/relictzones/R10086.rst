R10086: Akker- en boscomplex Wintam-Eikevliet en Moerhoek-Pullaar
=================================================================

Verstoring:
Gedeeltelijk ingesloten door N16 en A12; doorsneden door spoorweg;
bebouwing langsheen wegen.

Herkenbaarheid: 3

Samenhang: 3

Gaafheid: 3


Historische waarde:
~~~~~~~~~~~~~~~~~~~

Grote Kouter Wintam: open akkerland met duidelijk herkenbare
wegenstructuur (cf. Ferraris). Eikerheide - Het Moer: gesloten akker- en
weilandencomplex met grotendeels intacte wegstructuur (cf. Ferraris);
meestal nog opgaande begroeiing langs wegen; bocage-uitzicht van
Ferraris is wel wat verminderd, doch nog steeds een gesloten karakter;
bijzondere aandacht voor Frankrijkbos, een oud bosrelict uit tijd van
Ferraris, met vele grachten en twee grote waterplassen; drevenpatroon
bij Het Moer gaat terug tot Ferraris; ten zuiden van Eikevliet komen
talrijke restanten van oude dijken voor, waaronder Bommelsdijk.
Lachenenbeekdal: bij Ferraris, Vandermaelen en MGI drassig
weiland/hooiland; nu omgezet tot aanplanting opgaand groen en grote
waterplas; vorm en structuur van entiteit is nog steeds goed te
onderscheiden van omgeving. De Moeren ter hoogte van kasteel van Kolem:
kasteel en moeren hebben gelijkaardige structuur als bij Ferraris;
perceels- en wegenpatroon zijn nog relatief gaaf en restanten opgaande
begroeiing langs percelen herinneren aan eertijds gesloten karakter (cf.
Ferraris en MGI); bosrelict tegen N16 dateert uit Ferraris tijd.
Archeologische vondsten: neolithisch aardewerk, lithisch materiaal,
Bronstijd-, Ijzertijd-, Romeins, Laat-Romeins, vroeg-middeleeuws en
middeleeuws aardewerk nabij Eikevliet en 'Steenlander'; motte en
refugiehuis van de abdij van Hemiksem, lithisch materiaal en
Ijzertijdaardewerk te 'Kalfort' op domein van Kolem.


Esthetische waarde:
~~~~~~~~~~~~~~~~~~~

De twee moergebieden zijn opvallende gesloten landschappen.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwing; behoud van gesloten landschap.
