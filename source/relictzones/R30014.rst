R30014: Graslandgebied Kwetshage
================================

Verstoring:
Omwille van de hoge hooiopbrengst worden de hooilanden meer en meer
bemest. Spookbrug Nieuwwege.

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Het gebied is een deel van de Oudlandpolders die een vlak en laag
gelegen poldergebied vormen. Duidelijk reliëfsinversie aanwezig vor
kreekruggen en komgronden. Plaatselijk is het reliëf ook gewijzigd door
veen- of kleiwinningen. Het afwateringssysteem bestaat uit een
fijnvertakt net van smalle, kronkelende slootjes die gemakkelijk
verlanden. Deze polders bleven steeds relatief vochtig en doordat het
teveel aan water soms niet vlug genoeg kan worden afgevoerd komen de
depressies hier dan ook af en toe onder water te staan. De komgronden
van het gebied bestaan voor het grootste deel uit weilanden. Hier merkt
men op de natste plekken een bijzonder fraai microreliëf van bulten en
pollen. Naast de weilanden komen er ook verschillende vochtige, vaak
soortenrijke hooilanden voor. Het hooilandcomplex van Kwetshage is
landschappelijk zeer aantrekkelijk door het voorkomen van rietkragen en
fraaie jagersbosjes. De waardevolle graslandcomplexen zijn soms
gekoppeld aan uitgebekken of uitgeveende percelen.


Historische waarde:
~~~~~~~~~~~~~~~~~~~

Structuur van de 18de eeuw van het gebied is nog goed bewaard : de
huidige toestand is zeer goed vergelijkbaar met de toestand zoals op de
kaart van Ferraris en Vandermaelen. Perceleringspatroon duidelijk
herkenbaar.


Esthetische waarde:
~~~~~~~~~~~~~~~~~~~

Overwegend graslandgebied, vrij vlak gebied. Vormt een open landschap
met zeer weinig bebouwing. Skyline is topografisch begrensd.




Beleidswenselijkheden:
~~~~~~~~~~~~~~~~~~~~~~

- vrijwaren resterende open ruimten door het bundelen van de
versnijdingen en het groeperen van nieuwbouw bij bestaande kernen; -
weren van niet grondgebonden landbouw (serreteelt); - behoud van de
waardevolle graslanden.
