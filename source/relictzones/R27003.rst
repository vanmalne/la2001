R27003: Holle wegen zelk en vallei van de Begijnenbeek
======================================================

Verstoring:

Herkenbaarheid: 2

Samenhang: 1

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Mesolithische en neolithische vondsten.


Historische waarde:
~~~~~~~~~~~~~~~~~~~

Galgenberg: was reeds t.t.v. Ferraris deels kouter, de berg zelf was
tot na V.d.M. een gemengd bos. Het landschap wordt gekenmerkt door holle
wegen en taluds. Pas de laatste 50 jaar kwam er bewoning die omgeven
wordt door opgaand groen. Prinsenbos-Luienberg: Het is een landschap dat
zich pas na Van der Maelen vormde, voorheen was het 1 groot uitgestrekt
bos waarvan er slechts enkel percelen van overgebleven zijn. Nadien is
het landschap niet veel meer gewijzigd. Ook hier zijn er verschillende
holle wegen en taluds in het landschap te zien. Kloosterberg: Reeds ten
tijde van Ferraris was het hoofdzakelijk een kouter, nadien werd de rest
ook gerooid. Recent zijn aan de zuidelijke zijde boomgaarden aangeplant.
Begijnenbeekbeemden: is in tegenstelling tot de meeste alluvia niet
bebost maar behield haar beemden en is nagenoeg ongewijzigd 5cf.
Ferraris). De kouter ten noorden van de beek is ook ongewijzigd. De
bossen ten zuiden van de beek werden na Ferraris gerooid waarna het
landschap ook niet veel meer wijzigde. Begijnenbeek stroomopwaarts de
E40 : de beemden werden pas na V.d.M. bebost. Het hoger gelegen gebieden
oosten van de beek werd in dezelfde periode gerooid met uitzondering van
de steilste hellingen zoals de zuidelijke flank van de Hermansheuvel. De
percelen zijn sinds MGI niet meer gewijzigd, de bebossing is nadien nog
toegenomen.


Esthetische waarde:
~~~~~~~~~~~~~~~~~~~

Een ongerept agrarisch landschap in de omgeving Diest dat strek
varieert door haar fysische afwisseling, typisch voor het Hageland.
Vanop de Kloosterberg heeft men een prachtig zicht op de
Begijnenbeekvallei dat een halfopen landschap heeft terwijl de berg zelf
een kouter is met aan de zuidelijke zijde boomgaarden en bos.De ruggen
bepalen zeer nadrukkelijk het landschap van het Hageland. Vaak zijn het
de meest groene plaatsen door hun bebossing begroeide taluds en holle
wegen. Zij zorgen dan ook voor heel wat diversiteit dat nog versterkt
wordt door haar topografie.




Beleidswenselijkheden:
~~~~~~~~~~~~~~~~~~~~~~

Behoud van de holle wegen (zonder wegdek), heraanplanten van delen
van het Prinsenbos, behoud van beemden.Gebied gevoelig voor
industrialisering wegens goede ontsluiting. Behoud van de holle wegen.
