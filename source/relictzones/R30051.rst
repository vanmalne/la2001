R30051: Poldergebied westelijk Oudland Steenkerke
=================================================

Verstoring:
Gedeelte van de relictzone valt in het ruilverkavelingsgebied
Eggewaartskapelle.

Herkenbaarheid: 2

Samenhang: 2

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Het bodemkundig sterk versnipperde gemengd
grasland-akkerbouwlandgebied in de omgeving van Steenkerke, met
verspreide laaggelegen percelen is vrij rijk aan rietsloten en taluds.
Daardoor heeft het vooral een grote waarde op het vlak van de avifauna.
De comninatie van hoevegebouwen, opgaand groen en graslanden leidt tot
een zekere rijkdom aan broedvogels. De laaggelegen graslandcomplexen met
de slotensystemen en veedrinkpoelen zijn ecologisch zeer waardevol. Het
geheel van graslanden, sloten, rietkragen en oeverruigten is belangrijk
voor een aantal voor de polders zeer typische broedvogels en
wintergasten.


Historische waarde:
~~~~~~~~~~~~~~~~~~~

Gebied werd ontgonnen vanaf de 10de eeuw mede onder impuls van
abdijen. De aanwezige archeologische restanten gaan terug naar de
middeleeuwen. De talrijke restanten van middeleeuwse bewoningssites met
walgracht zijn het best bewaard gebleven in de weilandgebieden.
Dominante weilandzones (komgronden) waar door de ruilverkaveling de
wijzigingen inzake perceleringspatroon beperkt waren zijn aangeduid als
relictzone. In deze gebieden werd ook het slotenpatroon behouden. Oudste
hoeven dateren uit de 18de eeuw, enkele uitzonderingen uit het einde van
de 16de begin 17de eeuw. Bij de vergelijking met de Ferrariskaart blijkt
dat de zone langs de Lovaart goed herkenbaar is tov de toestand op de
orthofoto : percelering, grondgebruik (verbrokkeld weiland en akkerland)
en verspreiding van de bebouwing is ongewijzigd gebleven. Tijdens WOI
maakte de relictzone deel uit van de frontstreek en de zonde werd
volledig verwoest (ook dorp Avekapelle). In 1944 kwam door de
strategische onderwaterzetting de volledige westelijke helft van de zone
onder water. Hierdoor verdween tal van opgaande begroeiing.


Esthetische waarde:
~~~~~~~~~~~~~~~~~~~

Onderscheid tussen de kreekruggen en komgronden uit zich in het
grondgebruik : overwegend akkerlandgebruik met schaarse
perceelsrandbegroeiing en kronkelende wegen volgens de loop van de
drogere gronden op de kreekruggen en een hoge dichtheid aan sloten en
gemengd grondgebruik met overheersend weilanden op de komgronden.




Beleidswenselijkheden:
~~~~~~~~~~~~~~~~~~~~~~

maximaal behoud van het open landelijk karakter door : -
niet-grondgebonden landbouw te weren; - architectonisch (kleur, vorm,
hoogte) inpassen van nieuwe constructies zodat ze de bestaande vertikale
blikvangers (skyline dorpen) niet domineren; - bebouwing te beperken tot
de renovatie van de bestaande bebouwing, enkel kleinschalige
ambachtelijke industrie te stimuleren aansluitend bij de kernbewoning; -
het weren van alle lintbebouwing; - het behoud van grote open ruimten
met weinig lineair groen, ecologische corridors vooral te associÃ«ren met
sloten, dijken en wegen; - het accentueren van de identiteit tussen de
verschillende subeenheden.
