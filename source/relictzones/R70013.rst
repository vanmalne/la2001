R70013: Stamproyerbroek
=======================

Verstoring:
Instandhouding ontwatering van het gebied Recreatiedruk (Wautershof,
Mariahof, Vosseven, ...) Deze beide verstoringen verbeteren naarmate de
gebieden in natuurbeheer zich uitbreiden.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Groot grensoverschrijdend aaneengesloten ecologisch zeer waardevol
gebied "Stamproyerbroek-Wijfelterbroek-Laurabossen", omvattende het
Stamproyerbroek (natuurreservaat, natuurresevaten vzw), het Grootbroek
(bosreservaat), het Urlobroek, de Zig (natuurreservaat Stichting
Limburgs Landschap), Mariahof-De Luysen (natuurontwikkelingsplan VLM).
Dit vlakke gebied met een hoogteligging van ca 35 meter is door een
gebrekkige natuurlijke ontwatering van nature uit moerassig.


Historische waarde:
~~~~~~~~~~~~~~~~~~~

Op de natte tot zeer natte zandige tot lemig zandige ondergrond
bevond zich een uitgestrekt moeras. Onenigheid over het toen nog
kleinschalige land- en vruchtgebruik leidde geregeld tot twisten tussen
geallieerde gemeenten van het Graafschap Loon enerzijds en van de abdij
van Thorn anderzijds. Over dit gebiedbestond geen discussie daar het
steeds onder water stond. Het KB van 1865 beval drooglegging van de
moerassen via de aanleg van de Lossing of Emissaire. Vanaf 1890 is de
Watering Grootbroek actief met drooglegging om speculatieve redenen. -
Stamproyerbroek : De aanleg van de Lossing was onvoldoende om het gebied
te ontwateren. Daarom werden bijkomende grachten (o.a. de
Neerbroeklossing) gegraven. Dit betekende een stimulans voor de
turfuitbating en leidde tot de omvorming van moeras in bos. Het
Stamproyerbroek is thans volledig beschermd als landschap - Grootbroek :
Komt reeds voor als bos op de Ferrariskaart - Urlobroek : Lappedeken van
weilanden, Elzenbroekbosjes en Eiken-berkenbosjes - Zig : Op de
Ferrariskaart is het gebied aangeduid als beemdgebied. Door het graven
van de Lossing wordt de waterhuishouding aangetast. De veenbodem wordt
ontgonnen hetgeen acht vijvers doet ontstaan. Na 1955 worden de vijvers
afgelaten en beplant met Populier. Het gebied wordt thans hersteld door
de Stichting Limburgs Landschap. - Mariahof-De Luysen : Open water en
wetlands (ingericht door de VLM).




Beleidswenselijkheden:
~~~~~~~~~~~~~~~~~~~~~~

HeroriÃ«ntering van het waterbeheer (Watering Grootbroek) gericht op
het behoud en herstel van natuur- en landschapswaarden. Streven naar
afstemming van beheer tussen veschillende terreinbeheerders om te komen
tot een eenheid natuur op landschapsschaal.
