R27005: Velpvallei
==================

Verstoring:

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

In de vallei zijn nog heel wat eeuwenoude landschapsstructuren, o.m.
de kleine percelen met knotwilgenrijen en houtkanten.te bemerken. De
Velp is de rivier die het water van zandlemig Hageland afvoert.


Historische waarde:
~~~~~~~~~~~~~~~~~~~

Na Van der Maelen werd op tal van plaatsen in het alluvium van de
Velp de beemden omgezet in bos/populieraanplanting. Op die manier
verdween ook grotendeels de perceelsrandbegroeiing die typisch was voor
het beemdenlandschap. Stroomafwaarts Boutersem zijn de beemden niet
volledig omgezet in bos. Van de perceelsrandbegroeiing rond de weiden
zijn nog restanten te zien. Ter hoogte van Hoogbutsel liggen nog sporen
van het Kasteel van Boutersem in de Beemden. Velpvallei te Hoelede: het
kasteelpark rondom het kasteelpark sluit aan bij het bebost landschap
van de Velpvallei. De Velpvallei tussen de Daalgemse Molen en het
Pepinusfort: ten tijde van Ferraris was de vallei niet opgedeeld in
afzonderlijke percelen, enkel aan de rand van het alluvium waren kleine
percelen weiland met perceelsrandbegroeiing. Pas na Van der Maelen werd
de uitgestrekte beemden opgedeeld door levende randbegroeiing. De
laatste 100 jaar verdween deze perceelsrandbegroeiing deels, toch bleef
het landschappelijk karakter van beemden met houtkanten en rijen
knotwilgen bewaard. Het alluvium tussen Kortenaken en Kersbeek-Miskom
zijn sinds Ferraris niet veel gewijzigd: de perceelstructuur is
behouden, er is nog heel wat perceelsrandbegroeiing die in combinatie
met de percelen bos (die er t.t.v. Ferraris reeds waren) een
gecompartimenteerd landschap vormen. Tussen Vroente en Miskom is een
deel van de beemden omgezet in akkers en boomgaarden , t.t.v. Ferraris
waren er al enkele akkers. (Kaartblad 33 referentie situatie 1984)


Esthetische waarde:
~~~~~~~~~~~~~~~~~~~

Een vallei met nog eeuwen oude knotrijen en houtkanten. Er zijn nog
een aantal watermolens langsheen de Velp bewaard.




Beleidswenselijkheden:
~~~~~~~~~~~~~~~~~~~~~~

Behoud van de natuurlijke grondwaterstand en het openhouden van de
traditionele hooilanden
