R10002: Kalmthoutse Hoek en Hemelrijk
=====================================



Historische waarde:
~~~~~~~~~~~~~~~~~~~

Hemelrijk en Peerdenhoek: in vergelijking met Vandermaelen en MGI is
er van de oorspronkelijke ontginningsstructuur nauwelijks iets
overgebleven, m.u.v. enkele hoofddreven. Het gesloten karakter
daarentegen bestaat nog steeds en dit door kleine bosjes en een
afwisseling van opgaande perceelsrandbegroeiing met open stukken
akkerland. Het Peerdenhoekven sluit aan op een Nederlands kanaal 'de
Zoom'. Toponiemen als Peren Ven, Pape Gat, enz. (cf. Vandermaelen)
wijzen op een vroeger moerassig gebied. Essenhoek of
'Calmthoutschenhoek' (cf. Ferraris, Vandermaelen en MGI) - Groenendries:
rondom Essenhoek is veel turf gestoken, in aansluiting op het gebied
Huijbergen (Woensdrecht). De hoofdlijnen van de inrichting zijn nog
herkenbaar en strekken van Huijbergen tot Essen. Enkele lijnen in het
landschap komen overeen met voormalige turfvaarten. Enkele vaarten op de
grens dateren al van 1264, de overige zijn eerder van 1500-1600.


Esthetische waarde:
~~~~~~~~~~~~~~~~~~~

Essenhoek - Groenendries: vrij open landschap met verspreide
bebouwing en enkele mooie gehuchten (o.a. Schoelieberg); restanten
opgaande perceelsrandbegroeiing en enkele dreven (o.a. stuk N125
Essenhoek- Huijbergen) zorgen voor een half-open landschap; blokvormige
en willekeurige percelen en grotendeels bewaarde wegenstructuur zoals
bij Ferraris en MGI.

Sociaal-culturele waarde:
~~~~~~~~~~~~~~~~~~~~~~~~~
In 1264 werd Huijbergen ter ontginning uitgegeven door de heer van
Breda. Het dorp moest in 1269 klaar zijn. De ontginning strekte zich uit
tot Essen.



Beleidswenselijkheden
~~~~~~~~~~~~~~~~~~~~~

Verstoring:
Zuidelijke deel Hemelrijk is reeds volgebouwd.


