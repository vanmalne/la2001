R40094: Scheldevallei van Wichelen tot Dendermonde
==================================================

Verstoring:

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Aantal unieke morfologische en morfogenetische relictvormen: brede
afgesneden meanders, donken en oeverwallen, polders. De afzetting van
het alluvium gebeurde tijdens overstromingen van de Schelde. De
alluviale gronden zijn ingenomen door grasland en doorsneden door een
dicht net van drainagegrachten. Zwakgolvend duinlandschap sluit
rechtstreeks aan bij de alluviale gronden naar het westen van de
Scheldevallei toe. Schorren van de Schelde: zeer goed bewaard en
herkenbaar. Percelen bos helpen bij de drainering en ontwatering van de
polders. Uiterwaarden aanwezig: gebieden die buitendijks liggen en bij
hoge vloed nog regelmatig overstroomd worden zodat het alluviatieproces
blijft doorgaan.


Historische waarde:
~~~~~~~~~~~~~~~~~~~

St-Onolfspolder Dendermonde: turfputten aan de rand van het gebied.
Potentiële archeologische vindplaatsen aanwezig: bronstijd, ijzertijd,
Romeinse periode. Strooksgewijze drooglegging met grote tijdsintervallen
(tussen de 13de en de 16de-17de eeuw). Inpoldering is duidelijk af te
lezen uit het perceleringspatroon. Turfputten: dikke veenpakketten
worden opgebouwd in verlaten rivierarmen en nadien uitgestoken. Het
grillig verloop van de dijken wijst erop dat er na de inpoldering nog
dijkdoorbraken moeten gebeurd zijn.


Esthetische waarde:
~~~~~~~~~~~~~~~~~~~

Sterk gerichte, smalle vergezichten met grote afwisseling, opgaand
groen is ruimtebegrenzend. Overwegend lange, smalle percelen. Percelen
bos aanwezig. Soms hebben de dijken een grillig verloop.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwing van om het even welke aard. Beheersen van de
recreatiedruk. Bijzondere aandacht voor de gradiënten en toposequenties
in het landschap. Accentueren van de waardevolle sites in hun omgeving.
