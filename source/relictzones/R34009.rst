R34009: Lemig Leie-Schelde interfluvium
=======================================

Verstoring:
Markelindenhoek : verspreide bebouwing nog toegenomen, veel
grootschalige boerderijen met grote stallingen, de individuele
boerderijen zijn sterk uitgebreid. Gedeelte verstoord door
ruilverkavelingsgebied Huise (26/11/93) en Eine (22/12/71), veel
perceelsranden verdwenen, bebouwing sterk toegenomen, boscomplexen bij
Ferraris aanwezig grotendeels verdwenen.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Bodemgesteldheid is zandleem tot leem met langs de centrale kamlijn
ondiep Tertiair. Bouvelobos: is gelegen op een plateau. Biesvijverbos:
bos gelegen in een nat gebied.


Historische waarde:
~~~~~~~~~~~~~~~~~~~

Bouvelobos: rest van groot boscomplex volgens Ferraris en
Vandermaelen. Aantal sites van de middensteentijd aanwezig
(Michelsbergcultuur), van de ijzertijd tot en met de romeinse periode.
Is een restant van het foreest Methela, een vroeg-middeleeuws bos. Vanaf
de 18de eeuw: verschillende gehuchten langs het Bouvelobos met een
Boskanttoponiem. In het bos zijn verschillende boswallen aanwezig, de
oorsprong ervan is onduidelijk. Gedeelte rond de Beekstraat:
verspreiding van de bebouwing en percelering van Ferraris is herkenbaar
in de huidige toestand. Gebied ten zuiden van het kasteel van Aarshove:
richting van de percelering volgens Ferraris, aantal historische hoeves
aanwezig in het gebied, verspreiding van de bebouwing volgens Ferraris.
Gebied ten zuiden van Wannegem-Lede: percelering grotendeels volgens
Ferraris, in de beekvallei : op Ferraris bospercelen aanwezig. Ten
zuiden van Bruwaan: percelering grotendeels volgens Ferraris. Noorden
van Moregem: beekvallei met perceelsrandbegroeiing volgens Ferraris.
Gebied meer noordelijk : open landschap met regelmatige percelering
volgens Ferraris. Gebied Heide - Kouborne - Bergwijk: enkel beekvallei
volgens Ferraris. Gebied Boeregem - Kleihoek: enkel de richting van de
percelering op Ferraris is bewaard gebleven, perceelsranden en kleine
percelen bos verdwenen, wegenpatroon herkenbaar. Vallei van de
Vrankaartbeek en Dombos: toestand zoals bij Ferraris en Vandermaelen
goed herkenbaar, percelen bos in de vallei wel verdwenen.
Markelindehoek: wegenpatroon goed herkenbaar, percelering grotendeels
bewaard tov Ferraris, percelen bos van Ferraris wel verdwenen. Gebied
ten noorden van Wannegem-Lede: klein valleitje duidelijk herkenbaar
volgens Ferraris en Vandermaelen. Gebied ten noorden van Heurne, Het
Strop: open landschap volgens Ferraris, wegenpatroon en
perceleringspatroon licht gewijzigd. Biesvijverbos: aangeplant tussen
1880 en 1900.


Esthetische waarde:
~~~~~~~~~~~~~~~~~~~

Golvende topografie, valleien, bossen. Vormt duidelijk
landschappelijk contrast met het gesloten zandige deel van het
interfluvium. Talrijke door topografie bepaalde panoramische of gerichte
vergezichten. De skyline wordt bepaald door de topografie. In de
valleien zijn er door topografie en vegetatie begrensde gerichte zichten
in de valleien. Bouvelobos: 3 kleinere boscomplexen. Beek die de grens
vormt tussen West- en Oost-Vlaanderen: oevers beplant met bomenrijen.
herkenbaar in de huidige toestand. Gebied ten zuiden van het kasteel van
Aarshove: geen perceelsranden, open landschap. De beekdepressies hebben
hun gesloten karakter behouden, bijvoorbeeld de Volkaartbeek, de
Brulbeek, de Nederbeek. Gebied ten zuiden van Wannegem-Lede: open
landschap (cf Ferraris), in de beekvallei kleine bospercelen aanwezig.
Ten zuiden van Bruwaan, weg van Oudenaarde naar Kruishoutem: open
landbouwlandschap. Noorden van Moregem: in de beekvallei gebied met
perceelsranden, meer noordelijk open landschap met regelmatige
percelering. Markelindenhoek: halfopen landschap (cf Ferraris: veel meer
perceelsranden aanwezig). Gebied ten noorden van Wannegem-Lede: open
landschap (cf Ferraris) Mullem - Huise: enkel nog perceelsranden
aanwezig langs de Molenbeek. Gebied tussen Marolle, Ketelhoek, Bruwaan:
open landschap met grote regelmatige percelen. Gebied Kapellemolen en
Galgveld: open landschap (cf Ferraris). Omgeving Nokere, Malebeek:
weinig perceelsranden aanwezig, overwegend weilanden. Nokere: beboomde
laan tussen kerk en kasteel, Hollebeek stroomt door het domein van het
park.

**Sociaal-culturele waarde:**
Bouvelobos was in de tweede helft van de 18de eeuw een
vastzigeunerkampement, diende als schuilplaats voor verschillende
bosgeuzengroepen.




Beleidswenselijkheden:
~~~~~~~~~~~~~~~~~~~~~~

Behoud resterend open field karakter van het landbouwgebied. Beperken
en groeperen bebouwing (vooral in het zuidelijk deel). Versterken
contrasten met de omliggende (gesloten of compartiment) landschappen en
de valleien van Leie en Schelde. Versnippering door verstedelijking
tegengaan.
