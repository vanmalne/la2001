R30055: Vallei van de Handzamevaart
===================================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Vormt een oost-west verlopende wig tussen Zandig Vlaanderen in het
noorden en Zandlemig Vlaanderen in het zuiden. Het is een brede
polderintrusie versmallend naar Handzame toe (tongvormige uitloper).
Vormt de benedenloop van de Krekelbeek. Het merendeel van de vallei
wordt ingenomen door graas- of hooiweiden, doorsneden door talrijke
sloten. Is een uitgestrekte, open vlakte zonder bebouwing. Belangrijk
overwinteringsgebied voor avifauna, botanische waarde in
randbegroeiingen (relictvegetaties).


Historische waarde:
~~~~~~~~~~~~~~~~~~~

Smalle geul, vroeger rechtstreeks in contact met de zee, ingepolderd
in middeleeuwen, in 1775 gekanaliseerd. In de Handzamevallei monden een
aantal NO - ZW - verlopende beken uit, die het hinterland afwateren.
Vooral de vallei van de Colvebeek is landschappelijk nog zeer sprekend.
Op de rand van de vallei (+5 tot +7,5m T.A.W.) ontstonden langs enkele
van die beken nederzettingen, waarvan de meeste tot de vroege
middeleeuwen teruggaan. De vol-middeleeuwse verschijningsvorm van zo'n
dorp is in Werken goed bewaard gebleven (motte, neerhof met kerk, losse
bebouwing errond). Een randweg verbindt deze dorpen.


Esthetische waarde:
~~~~~~~~~~~~~~~~~~~

Verre panoramische zichten in verschillende richtingen.




Beleidswenselijkheden:
~~~~~~~~~~~~~~~~~~~~~~

Maximaal behoud van het open landelijk karakter door :
niet-grondgebonden landbouw te weren, architectonisch inpassen van
nieuwe constructies zodat ze de bestaande vertikale blikvangers niet
domineren, bebouwing te beperken tot de renovatie van de bestaande
bebouwing, enkel kleinschalige ambachtelijke industrie te stimuleren
aansluitend bij de bestaande kernbewoning, het weren van alle
lintbebouwing, het behoud van grote open ruimten met weinig lineair
opgaand groen, ecologische corridors vooral te associÃ«ren met sloten,
dijken en wegen, het accentueren van de identiteit tussen de
verschillende subeenheden.
