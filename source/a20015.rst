Walenbos
========

Anker ID: A20015
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Macroreliëf:**

-macroreliëf
-heuvel
-holle weg

**Hydrografische\_Elementen:**

-waterloop
-rivier
-beek
-vallei

 
**Moerassige gronden:**

-moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin
-hof

 
**Nederzettingspatronen:**

-nederzettingspatroon
-plein
-gehucht

**Landbouwkundig erfgoed:**

-hoeve
-schuur
-stal
-wagenhuis

 
**Kerkelijk erfgoed:**

-kerk
-kapel
-pastorie

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad
-kerkwegel

 
**Waterbouwkundige\_infrastructuur:**

-brug
-grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep

 
**Lijnvormige elementen:**

-bomenrij
-houtkant

**Kunstmatige waters:**

-poel
-vijver

 
**Bos:**

-loof
-broek

 
**Bijzondere waterhuishouding:**

-ontwatering

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing vooral aan de zuidelijke en oostelijke rand: de
omgeving van de Alsberg, Optielt en Tielt-Berg.

--------------

B.landschapswaarden
-------------------

 Wetenschappelijke waarde:
Het Walenbos bestaat uit een mozaïek van bos- en
moerasvegetatietypen, waarvan de rijkdom niet alleen een gevolg is van
de talrijke bronnen, het reliëf, de grote afwisseling in bodems en
drainagetoestand,maar ook van de geobotanische grenssituatie, nl. de
vermenging van plantensoorten uit het Kempische en het Brabantse
plantendistrict.
Historische waarde:
In het Walenbos, toponiem dat oorspronkelijk slechts op een beperkt
gedeelte sloeg, is als boscompex niet veel oude dan 1900 en bestond
vroeger vooral uit beemden, akkertjes en terfkuilen. Er zijn talrijke
sporen van oude ontginning en uitbating zichtbaar, bijv. winning van
oppervlakteturf, hakhoutbeheer, boswallen. De aanwezigheid van omwalde
eigendommen ten oosten van het bos, de kerkheuvel van
Onze-Lieve-Vrouw-Tielt, het kapelletje van de Roeselberg en de
strookpercelen tussen het straatdorp Houwaart en de noordrand van het
Walenbos.
Esthetische waarde: De grote afwisseling aan vegetatietypen, de
hellingen van de Roeselberg en Alsberg met ontsluitingen van Diestiaan
en spectaculaire uitzichtpunten, maken dat het gebied een hoge
belevingswaarde heeft.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Het Walenbos is gelegen ten noorden van Sint-Joris-Winge, tussen
Houwaart en Tielt. Het ligt ten zuiden van de drassige vallei van de
Brede Motte, tussen de Diestiaanruggen bestaande uit de Houwaartseberg
in het noorden en het complex Roeselberg-Alsberg in het zuiden. Het is
grotendeels een broekbos, gelegen in een gebied dat op het einde van de
18de eeuw nog grotendeels uit beemden bestond. De bebossing met talrijke
populierenaanplantingen en de drainage gebeurden in de 19de eeuw. Het is
een waterrijk gebied met talrijke bronnen, beekjes en grachten met een
bijzonder rijke fauna en flora. Naar het zuiden gaat het over in een
hellingbos op de noordelijke flank van Roeselberg en Alsberg, waar een
hoogteverschil van meer dan 50 meter zich manifesteert, tot op bijna 80
meter boven de zeespiegel. Talrijke diepe holle wegen dalen er af naar
de vroegere beemden. Op bepaalde plaatsen komt hier diestiaanzandsteen
aan de oppervlakte. De heuvelrug van Roeselberg tot Alsberg vormt tevens
de scheiding tussen de valleien van de Brede Motte en de Winge. Naar het
oosten grenst het Walenbos aan het Grootbroek met de Leigracht of
Heergracht, destijds gekenmerkt door beemden en perceelsrandbegroeiing.
Het Waterhof is nog steeds omgracht, maar het gebouw werd door een
nieuwe constructie vervangen. Ten oosten liggen tevens de dorpskernen
Onze-Lieve-Vrouw-Tielt en Sint-Maartens-Tielt. De O.L.Vrouwkerk is op
een heuvel (ter plaatse "den berg" genoemd) gebouwd en domineert in alle
richtingen het landschap. De oudste gedeelten van deze kerk stammen uit
de 15de en 16de eeuw, in de 19de eeuw gebeurden neogotische
aanpassingen. Ze werd gedeeltelijk in ijzerzandsteen opgetrokken. In de
omgeving zijn nog typische kerkwegels herkenbaar. De pastorie uit de
18de eeuw ligt in een eertijds volledig omgracht domein en heeft een
wagenhuis en een neoclassicistisch poortgebouw. De van oorsprong
middeleeuwse Sint-Maartenskerk ligt op de flank van de Blereberg. De
vierkante toren bestaat grotendeels uit ijzerzandsteen, de kerk werd in
de 18de eeuw verbouwd en uitgebreid en bezit kenmerken van diverse
bouwstijlen. Rond beide kerken bevindt zich het oude kerkhof. In Optielt
liggen de Sint-Donatuskapel en de Goedhuishoeve. Ten noordwesten van het
Walenbos ligt de dorpskern van van Houwaart. Op de Roeselberg, naast de
in de jaren 1970 nieuw aangelegde verbindingsweg van Sint-Joris-Winge
naar Aarschot, ligt de kapel van O.L.Vrouw ter Stokskes, ook
Roeselbergkapel genoemd. De oudste delen van deze kapel dateren uit de
17de eeuw, ze was toen al een gekend bedevaartsoord. In die periode lag
er aan de voet van de kapel een inmiddels verdwenen dries met negen
huizen. In 1789 kreed de kapel een nieuwe middenbeuk. De heren van
Cleerbeek waren eeuwenlang de weldoeners van de kapel. Het omliggende
terrein werd in 1837 geëffend en er werd een kruisweg van beeldhouwer
Karel Geerts uit Leuven opgericht. Deze Roeselbergkapel werd in 1961 met
twee zijbeuken vergroot en in 1965 werd een nieuwe kruisweg aangelegd.
