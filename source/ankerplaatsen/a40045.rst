Korsele
=======

Anker ID: A40045
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel

**Hydrografische Elementen:**

 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon
 * gehucht

protestantse gemeenschap

**Bouwkundig erfgoed:**

 * (heren)woning
 * huis
 * villa
 * herberg


**Landbouwkundig erfgoed:**

 * hoeve


**Kerkelijk erfgoed:**

 * kerk
 * klooster


tempel

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * hagen
 * perceelsrandbegroeiing

**Topografie:**

 * blokvormig


**Historisch stabiel landgebruik:**

 * kouters


**Andere:**
kleine boomgaarden

OPMERKINGEN EN KNELPUNTEN
~~~~~~~~~~~~~~~~~~~~~~~~~

Recente bebouwing tast het originele karakter van het protestantse
gehucht aan.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De ankerplaats ligt in een sterk golvend landschap dat uit parallele
ruggetjes bestaat. De tussengelegen valleitjes ontwateren in de
Perlinckbeek.

Historische waarde:
~~~~~~~~~~~~~~~~~~~


De toestand op de kaart van Ferraris (ca. 1775): een straat met
enkele bebouwingselementen, kleine regelmatige percelen met
perceelsrandbegroeiing langs de straat en achter de bebouwing. De natte
weilanden zijn in het oostelijk gedeelte van de ankerplaats aanwezig.
Dezelfde situatie bij Vandermaelen (ca. 1850) en MGI 1/20000 (ca. 1949),
de bebouwingsdichtheid stijgt heel licht en er zijn minder
perceelsranden. De heuvelruggen liggen onder akkerland (kouters) en zijn
van oudsher open gebied. Korsele of 'Geuzenhoek' is waarschijnlijk de
enige protestantse gemeenschap in Vlaanderen die zich onafhankelijk
handhaafde sinds de 16e eeuw. De eerste protestantse kerk, nu de
zogenaamde 'De Oude Kerk', dateert uit 1795 en bleef in gebruik tot de
bouw van de neogotische kerk in 1872, de zogenaamde 'De Nieuwe Kerk'.

Esthetische waarde:
~~~~~~~~~~~~~~~~~~~

De structuur van het straatgehucht is duidelijk
herkenbaar. De perceelsranden zijn zo goed als allemaal verdwenen. In
het oosten ligt een beekvalleitje; de omliggende akkers zijn open.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~
Korsele of 'Geuzenhoek' is waarschijnlijk
de enige protestantse gemeenschap in Vlaanderen die zich onafhankelijk
handhaafde sinds de 16e eeuw.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het straatgehucht Korsele, met in het midden de tempel, bevindt zich
bijna bovenaan een heuvelrug. Ten oosten ervan ligt een beekvalleitje
met weilanden. Op de hogere kouters liggen de akkers. De heuvels liggen
parallel aan elkaar.

--------------

C.TEKSTUELE Omschrijving
------------------------

Korsele is een gehucht op grondgebied van Horebeke gelegen. Korsele is
een Romaans toponiem uit de Merovingische periode afgeleid uit het
latijn curticella (kleine hoeve). In het gehucht Corseele of Korsele, nu
gevormd door Korsele, Koning Willemdreef en Abraham Hansstraat, bevindt
zich de zogenaamde 'Geuzenhoek', waarschijnlijk de enige protestantse
gemeenschap in Vlaanderen die zich onafhankelijk handhaafde sinds de 16e
eeuw. Samen met de protestantse kerken van Mater, Melden, Meilegem,
Nukerke, Oudenaarde, Etikhove en Ronse vormden deze gemeenschap de
zogenaamde 'Vlaamse Olijfberg'. Deze naam komt van Lodewijk van Nassau
(1602- 1665) omwille van de toestand van verdrukking en minoriteit
waarin zij leefden. De eerste protestantse kerk, nu de zogenaamde 'De
Oude Kerk', dateert uit 1795 en bleef in gebruik tot de bouw van de
neogotische kerk in 1872, de zogenaamde 'De Nieuwe Kerk'. In 1819 werd
een schooltje met onderwijzerswoning gebouwd, in 1824 volgde de aanleg
van een kerkhof. Later kwam er ook een pastorie. De protestantse school
en onderwijzerswoning, geboortehuis van de schrijver Abraham Hans, is
thans museum. Deze protestantse wijk vertoonde tot voor kort een gaaf
dorpsbeeld met typische kleine bakstenen huisjes onder pannendaken uit
eind 19e en begin van 20e eeuw in een omhaagde tuinen en oudere hoeven
en boerenhuizen, die doorgaans aangepast zijn. De 'Oude Tempel', een
voormalige hoeve, was de tempel en de vergaderplaats voor de
protestanten tot de bouw van de "Oude Kerk" ernaast in 1795. Dit gebouw
dateert vermoedelijk uit 1788-1789. Het werd in de 19e eeuw bewoond door
de koster en is via een deur verbonden met het kerkgebouw. De "Oude
Kerk" werd in 1794- 1795 gebouwd. Het was het eerste echte kerkgebouw
voor de protestanten van de 'Vlaamse Olijfberg'. Het werd aan het einde
van een openbare weg gebouwd, volgens de voorschriften van het Edict van
Tolerantie van 1781, zonder de uiterlijke kentekenen van een kerkgebouw,
toren of klokken, werd het aangebouwd tegen de zijgevel van een bestaand
huis. Het gebouw was in gebruik tot aan de inwijding van de nieuwe kerk
in 1872. Nu is het een gemeenschapslokaal. De zogenaamde 'De Nieuwe
Kerk', een protestantse evangelische kerk, is vlak naast de 'Oude Kerk'
gelegen. Het omringde kerkhof is aan drie zijden ommuurd. In de
zuidelijke omheiningmuur, is een arduinen gedenksteen van 1824
aangebracht, ter herdenking van de toelating door Koning Willem I om in
1823 een kerkhof aan te leggen. Het kerkhof is afgesloten door een
ijzeren hekwerk in 1860, aangebracht ter vervanging van een houten hek.
Ten noordwesten van de tempel staat twee treuressen en een treurbeuk met
zware stam van ongeveer 4,5 meter omtrek, een der oudste treurbeuken van
het land uit midden de 19e eeuw, met aan de wortels een ingegroeide
grafsteen uit 1867. De hervormde kerk is in 1872 in neogotische stijl
gebouwd. Het eenbeukig bakstenen gebouw heeft een eenvoudig interieur
zonder heiligenbeelden of decoratie. De pastorie van de protestantse
gemeenschap heeft een kern uit de 18e eeuw en werd in 1942 aangepast en
in 1951 en 1965 hersteld. De voortuin is omhaagd. Het gehucht is in een
sterk golvend landschap gelegen, bijna bovenop een heuvelkam. Deze
heuvels liggen parallel, met ertussen telkens een beekvalleitje. Deze
valleitjes wateren naar de Perlinckbeek af. De toestand op de kaart van
Ferraris: een straat met enkele bebouwingselementen, kleine regelmatige
percelen met perceelsrandbegroeiing langs de straat en achter de
bebouwing. De natte weilanden zijn in het oostelijk gedeelte van de
ankerplaats aanwezig. Dezelfde situatie bij Vandermaelen en MGI
1/20,000, de bebouwingsdichtheid stijgt heel licht en er zijn minder
perceelsranden. De heuvelruggen liggen onder akkerland (kouters) en zijn
van oudsher open gebied.
