Demervallei tussen Aarschot en Zichem
=====================================

Anker ID: A20017
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 
**Macroreliëf:**

 * macroreliëf
 * heuvel
 * holle weg

**Hydrografische\_Elementen:**

 * waterloop
 * rivier
 * beek
 * vallei
 * meander
 * oude rivierarm

 
**Moerassige gronden:**

 * moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof

 
**Nederzettingspatronen:**

 * nederzettingspatroon
 * plein

**Kastelen, landgoederen en aanhorigheden:**

 * kasteel
 * toren

 
**Landbouwkundig erfgoed:**

 * hoeve
 * schuur
 * stal

 
**Kerkelijk erfgoed:**

 * kerk
 * kapel
 * pastorie

 
**Klein historisch erfgoed:**

 * standbeeld

 
**Andere:**
Kiosk op het plein te Zichem, stationsgebouwen en loodsen te Zichem

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Spoorweg:**

 * verlaten spoorweg
 * oude tramroute

**Waterbouwkundige\_infrastructuur:**

 * dijk
 * sluis
 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * bomenrij
 * perceelsrandbegroeiing

**Kunstmatige waters:**

 * turfput

 
**Bos:**

 * loof

 
**Bijzondere waterhuishouding:**

 * ontwatering

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing in de omgeving Konijnenberg-Rommelaar, dorpskern
van Testelt, bebouwing op de Voortberg . Tussen Testelt en Zichem loopt
de spoorlijn Aarschot - Diest - Hasselt.

--------------

B.landschapswaarden
-------------------

 Wetenschappelijke waarde:
De Demervallei is de meest oostelijke uitloper van de Vlaamse Vallei.
Sporadisch zijn nog afgesneden meanders aanwezig (bijv. in de
Kloosterbeemden te Zichem). Het is een uitgestrekt beemdenlandschap met
waardevolle vegetaties, vooral op plaatsen waar kwel aanwezig is. De
grote bodemkundige variatie (kleigronden, laagveen, zandige opduikingen)
die zich vertaalt in een grote diversiteit van fauna en flora
(voedselrijke-, verlandings-,en graslandvegetaties, struweel- en
bosbiotopen). Dit geldt ook voor de heischrale vegetaties op de
Voortberg (Testelt) en de Koninenberg (Rillaar). In het lDemerbeemden
tussen Zichem, Testelt en Averbode zijn nog oude turfputten met een
bijzonder en zeldzame vegetatie merkbaar.
Historische waarde:
Het omwalde kasteel van Schoonhoven en het dito Oranjekasteel waren
de belangrijkste feodale kastelen in dit gedeelte van de vallei. De
daarbij aansluitende site van het verdwenen dorp Weerde heeft
archeologisch en historisch belang. De dorpskernen van Messelbroek,
Langdorp en Testelt zijn in of op de rand van de vallei gelegen en, op
details na, door de eeuwen heen weinig veranderd. Op de Voortberg,
vanouds bekend om zijn wijngaarden, zijn nog sporen van oude wijncultuur
en ijzerzandsteenontginning herkenbaar. Het stadje Zichem heeft nog
sporen van zijn oude omwalling en een merkwaardig middeleeuws bouwwerk,
de Maagdentoren, bewaard. Van historisch en industrieel-archeologisch
belang is het stationscomplex van Zichem.
Esthetische waarde: Omdat dit deel van de Demervallei omgeven wordt
door de steile hellingen van Diestiaanheuvels is het bijzonder
aantrekkelijk. Vanop verschillende plaatsen heeft men vergezichten. De
aanwezigheid van talrijke historische gebouwen in de dorpskernen aan de
rand van (en soms in) de vallei dragen eveneens bij tot de
landschappelijke schoonheid.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Het deel van de Demervallei van Aarschot tot Zichem vormt de meest
oostelijke uitloper van de zogenaamde fossiele Vlaamse vallei. Het gaat
om een uitgestrekt beemdenlandschap waarin de perceelsrandbegroeiing
grotendeels verdwenen is. Op biologisch vlak zijn er zeer interessante
biotopen aanwezig, waarbij de afgesneden meanders en de sporen van
fossiele meanders een belangrijke rol spelen. Voedselrijke-,
verlandings- en graslandvegetaties, struweel en bosbiotopen wisselen
mekaar af. Halfnatuurlijke plantengemeenschappen komen nog voor in de
oude en steeds zeldzamer wordende hooilanden. De 19de eeuwse turfputten
zijn nog in het Vierkensbroek aanwezig. Vooral vanaf het midden van de
20ste eeuw verschenen op grote schaal populierenaanplantingen. De
plaatselijke toponiemen wijzen duidelijk op de elementen uit het
Demerlandschap: Schotsbroek, Demerbroek, Zavelbeemden, Melkbroek,
Delfkensdonk, Krekelbroek, Kerkendijk, Doodbroek, Vierkensbroek en
Kloosterbeemden. Talrijke waterlopen voegen zich bij de Demer, soms na
over een zekere afstand evenwijdig met de Demer gestroomd te hebben:
Grote en Oude Motte, Weerderlaak, Schoonhovense beek, Grote en Kleine
Laak, Laarbeek, Molengracht, Hulpe, Kleine en Grote Leigracht.
Evenwijdig met de Demervallei ontwikkelde zich lintbebouwing van
Aarschot via Langdorp en Testelt tot Diest. Ook de zuidflank is dicht
bebouwd, vooral in de omgeving van Messelbroek. Op diverse plaatsen zijn
nog duidelijke sporen van turfontginning te herkennen. Van Testelt tot
Zichem doorsnijdt de spoorlijn Aarschot-Diest het beemdenlandschap.
Enkele Diestiaanheuvels beheersen het landschap:
Konijnenberg-Middelberg, Wijngaardberg te Messelbroek (ten zuiden van de
afgebakende vallei) en de Voortberg bij Testelt. De Voortberg was al op
het einde van de 18de eeuw goed te onderscheiden in het landschap
omwille van de erop voorkomende akkers die hoger lagen dan de omringende
natte beemden van de Demer. Vanaf het midden van de 20ste eeuw werd hij
bebost en nadien groeide er lintbebouwing. Vanop de Voortberg heeft men
een prachtig uitzicht op Testelt en omgeving en de Sint-Pieterskerk. Dit
in hoofdzaak gotisch gebouw stamt uit de 15de-16de eeuw en is
grotendeels met ijzerzandsteen gebouwd. Hetzelfde bouwmateriaal vinden
we terug in de voormalige molen van de abdij van Averbode, waarvan de
oude kern teruggaat tot in de 15de eeuw. Beide gebouwen zijn als
monument beschermd, de dorpskern als dorpsgezicht. Zichem vertoont nog
heel wat sporen van een rijk verleden als middeleeuws stadje. De
welstand bereikte een hoogtepunt in de 14de eeuw, er was toen ook een
omwalling. In de 19de eeuw verloor Zichem het statuut van stad. De
vesten en poorten zijn gesloopt, maar het concentrische stratenplan rond
het marktplein is nog duidelijk herkenbaar. De Sint-Eustachiuskerk in
Brabantse Demergotiek en de 18de eeuwse pastorie werden hoofdzakelijk in
ijzerstzandsteen opgetrokken. De kerk is evenals eenaantal andere
gebouwen in Zichem een beschermd monument. De Maagdentoren is een ronde
donjon, daterende uit het einde van de 14de eeuw en eveneens in
ijzerzandsteen opgetrokken. De ontvangstruimte op niveau 1 is
ongetwijfeld de meest prestigieuze in onze gewesten met een hoog
kruisribgewelf, een sluitsteen met wapenschild en gotische
beschilderingen. De Maagdentoren ligt kort bij de splitsing tussen Oude
en Nieuwe Demer. Meer naar het westen ligt de oude watermolen van
Zichem. De kern van het nabijgelegen omwalde Oranjekasteel dateert uit
de 17de eeuw, het geheel werd grondig verbouwd op het einde van de 19de
eeuw. Ten noorden van Zichem ligt het geboortehuis van Ernest Claes, dat
samen met de omgeving als landschap beschermd is. Ook op het dorpsplein
met de nog aanwezige muziekkiosk herinnert een beeld aan het werk van
Ernest Claes. Zichem was vooral in de eerste helft van de twintigste
eeuw een belangrijk knooppunt inzake reizigersvervoer per spoor, zowel
voor wat betreft pendelverkeer als bedevaarders naar Scherpenheuvel..
Getuige hiervan zijn het stationsgebouw (een type waarvan nog maar
enkele exemplaren bestaan, maar dat talrijk voorkwam langs de lijnen van
de spoorwegmaatschappij Grand Central Belge) en het op een aansluitend
terrein gelegen Buurtspoorwegstation (ook van een uitzonderlijk type)
met de bijhorende watertoren en tramloodsen. De spoorwegberm naar
Scherpenheuvel is nog zeer goed in het landschap herkenbaar, hij loopt
langs het Molenstedebroek en de hoeve De Toren. Het gaat hier in feite
om een Buurtspoorwegconcessie die uitzonderlijk in handen kwam van een
spoorwegmaatschappij, namelijk de Grand Central Belge, en in feite deel
uit maakte van de verbinding naar Geel. Scherpenheuvel was op het einde
van de 19de eeuw koploper inzake het aantal werkliedenabonnementen in
België!
