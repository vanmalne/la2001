Heuvelrug tussen Lichtaart en Kasterlee
=======================================

Anker ID: A10081
----------------



C.TEKSTUELE Omschrijving
------------------------

De ankerplaats 'Heuvelrug Kasterlee' situeert zich tussen de
bewoningskernen van Lichtaart en Kasterlee in de centrale Antwerpse
Kempen. Het wordt begrensd door de Olmenlaan, Kasterleesteenweg en
Lichtaartsebaan in het noorden, de bebouwing van Kasterlee en de
Geelsebaan in het oosten, Venheide, Hukkelenbergen, de Stenenstraat en
de Bekenbaan in het zuiden en tot slot de Kasterleesteenweg in het
westen. Deze heuvelrug is een schakel uit de duinenketen
Nijlen-Kasterlee en sluit daarmee aan bij de ankerplaats 'Heuvelrug
Herentals-Lichtaart met Netevallei. Het gebied wordt gekenmerkt door
stuifzandduinen, waarvan de Hoge Mouw de opvallendste is. De actuele
structuur en vegetatie van het gebied is het resultaat van een
eeuwenlang menselijk ingrijpen en binnen de ankerplaats vinden we nog
verschillende sporen van deze antropogene invloed terug. Zo treffen we
ten westen van de Hoge Mouw nog vele structuren van plaggenakkers aan
met restanten van houtkanten of -wallen rond kleine percelen. De
plaggenbodems ten westen van het Koningsbos tot aan het centrum van
Lichtaart en ten westen van Lichtaart tot nabij de Hoge Berg wijzen
eveneens op een eeuwenoud gebruik van plaggenmest. Dit gegeven stemt ook
overeen met de informatie die we halen uit de historische kaarten van
Ferraris (1777), Vandermaelen (1854) en het MGI (1925), waarop het
gebied wordt gedomineerd door landbouwzones. In het begin van de 20ste
eeuw werd echter gestart met de bebossing van deze oorspronkelijke
landbouwgronden, met als resultaat een bijna volledig bebost domein,
uitgezonderd een kleine hectare heide en enkele duintoppen. Het Brits
militair kerkhof -voor 97 Britse en 3 Canadese soldaten-, gelegen in de
oostelijke rand van de ankerplaats, herinnert aan de Tweede
Wereldoorlog. Deze ankerplaats vertegenwoordigt een belangrijke
geomorfologische waarde als schakel in de duinenketen Nijlen-Kasterlee.
De heuvelrug is bedekt met stuifzandduinen, waarvan de Hoge Mouw de
opvallendste is. De stuifduinen geven een variatie aan bodemstructuren
en microgradiënten, wat resulteert in een structuurrijke vegetatie die
zich o.a. vertaalt in een gevarieerde ondergroei van de bossen. Typische
en opvallende holle wegen, die de heuvelrug ten noorden van de zuidflank
doorsnijden, dragen bij tot de esthetische waarde van het gebied.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Deze ankerplaats vertegenwoordigt een belangrijke geomorfologische
waarde, die eveneens resulteert in een aanzienlijke biotische waarde. De
stuifduinen geven immers een variatie aan bodemstructuren en
microgradiënten, wat resulteert in een structuurrijke vegetatie.

Historische waarde:
~~~~~~~~~~~~~~~~~~~


De actuele structuur en vegetatie van het gebied is het resultaat van
een eeuwenlang menselijk ingrijpen en binnen de ankerplaats vinden we
nog verschillende sporen van deze antropogene invloed terug. Zo treffen
we ten westen van de Hoge Mouw nog vele structuren van plaggenakkers aan
met restanten van houtkanten of-wallen rond kleine percelen. De
plaggenbodems ten westen van het Koningsbos tot aan het centrum van
Lichtaart en ten westen van Lichtaart tot nabij de Hoge Berg wijzen
eveneens op een eeuwenoud gebruik van plaggenmest. Dit gegeven stemt ook
overeen met de informatie die we halen uit de historische kaarten van
Ferraris (1777), Vandermaelen (1854) en het MGI (1925) waarop het gebied
wordt gedomineerd door landbouwzones. In de oostelijke rand ligt een
Brits militair kerkhof uit WOII.

Esthetische waarde:
~~~~~~~~~~~~~~~~~~~

Ten noorden van de zuidflank van de heuvelrug
wordt het landschap doorsneden door een aantal zeer mooi, typische en
opvallende holle wegen. De indrukwekkende steilrand ter hoogte van
Langenberg laat een groots vergezicht op de Netevallei en het landschap
van 'De Zegge' toe.


Sociaal-culturele waarde:
~~~~~~~~~~~~~~~~~~~~~~~~~


In de oostelijke rand komt een Brits
militair kerkhof -voor 97 Britse en 3 Canadese soldaten- uit WOII voor.
Het werd aangelegd en wortd onderhouden door de 'Commonwealth War Graves
Commision'.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Deze heuvelrug is een schakel uit de duinenketen Nijlen-Kasterlee, en
is bedekt met stuifzandduinen, waarvan de Hoge Mouw de opvallendste is.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * landduin
 * steilrand
 * holle weg

stuifduinen

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**

 * kapel


St.-Jozefkapel

 **Andere:**
Brits militair kerkhof



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * bomenrij
 * houtkant

**Historisch stabiel landgebruik:**

 * plaggenbodems
 * heide


**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Geen opmerkingen of knelpunten.
