Dries van Sinaai
================

Anker ID: A40066
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon
 * dries
 * plein

**Bouwkundig erfgoed:**

 * (heren)woning
 * huis
 * herberg


gemeentehuis

**Landbouwkundig erfgoed:**

 * hoeve


'Balhoeve'

**Kerkelijk erfgoed:**

 * kerk
 * klooster
 * pastorie


**Klein historisch erfgoed:**

 * gedenkteken


waterpomp, monument voor gesneuvelden uit beide WO

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * kerkwegel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


Vrijheidsboom

**Lijnvormige elementen:**

 * bomenrij

**Topografie:**

 * historisch stabiel


**Historisch stabiel landgebruik:**

 * permanent grasland



OPMERKINGEN EN KNELPUNTEN
~~~~~~~~~~~~~~~~~~~~~~~~~

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Sinaai is het prototype van een centrumdorp dat zich centrifugaal
vanuit het dorpsplein met kerk en schepenhuis heeft ontwikkeld. De
dorpskom wordt bepaald door een rechthoekige struktuur van het kerkhof
en de dries, welke reeds in 1219 is aangelegd.

Historische waarde:
~~~~~~~~~~~~~~~~~~~


Door de gebondenheid van de dries en het kerkhof vormen deze zowel
historisch als esthetisch één geheel. Het wegenpatroon vanop Ferraris
(ca. 1775) bleef bewaard. De bomenrijen langs wegen, zoals op de
Ferrariskaart te zien, zijn vaak verdwenen. De abdij van Boudelo, in
1197 gesticht op de wijk Klein- Sinaai gaf de stoot tot de ontginning
van de eerder onvruchtbare streek. In 1217 werd Sinaai losgekoppeld van
Waasmunster om een zelfstandige parochie te worden. In 1219 schonk
Joanna van Constantinopel een rechthoekig stuk grond aan de parochie
Sinaai. Dit is de huidige dries die in 1869 door de parochie aan de
gemeente Sinaai werd overgedragen. Rond de dries bevinden zich
verschillende 18e en 19e eeuwse gebouwen; voornamelijk neo- gotische
burgerhuizen en neoklassieke lijstgevels. Een hoeve 'Balhoeve' dateert
uit 1665.

Esthetische waarde:
~~~~~~~~~~~~~~~~~~~

De Dries heeft een 18de eeuwse arduinen pomp,
kerk en een systematische aanleg van 19de eeuwse gebouwen in
neogothische stijl. Zelfde architectuur is terug te vinden in het
kloosterpand, het gemeentehuis en de hierop aansluitende gebouwen, de
oude weefschool en het Edgar Tinelmuseum. Zij geven het dorpsplein een
uniek karakter. Dit architecturaal bijzonder geslaagd geheel wordt op de
dries zelf nog opgefleurd door de aanplantingen en de imposante
vrijheidsboom.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~
De dries was vroeger 'braakliggend'
terrein, dat dikwijls gebruikt werd voor de beweiding, voornamelijk met
schapen. Ook voor dorpsbijeenkomsten en manifestaties werd de dries
gebruikt. Vroeger stond er een kiosk en staande wip op het plein.Op
zaterdag gaat er nog steeds een boerenmarkt door.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Rond het trapeziumvormige plein, bijna rechthoekig, staan 18e en 19e
eeuwse burgerhuizen. De westelijke kant van het plein wordt door de kerk
met kerkhof ingenomen. De oostelijk kant is een grasplein met de
vrijheidsboom in het midden. Er lopen twee paden diagonaal over het
plein. Aan de staatkant staan plantanen.

--------------

C.TEKSTUELE Omschrijving
------------------------

Sinaai is het prototype van een centrumdorp dat zich centrifugaal
vanuit het dorpsplein met kerk en schepenhuis heeft ontwikkeld. De
dorpskom wordt bepaald door een rechthoekige structuur van het kerkhof
en de dries, welke reeds in 1219 is aangelegd. Door de gebondenheid van
dries en kerkhof vormen deze zowel historisch als esthetisch één geheel.
Wegenpatroon van op de Ferrariskaart bleef bewaard. Bomenrijen langs
wegen (Ferraris) vaak verdwenen. De huidige beplanting, op de
vrijheidsboom na, dateert uit de jaren 1950. Voor de beplanting met
plantanen was de dries omringd door olmen (iepen). Deze bomen zijn op
het einde van WO I uitgedaan om te dienen als brandhout voor de
bevolking. Men heeft toendertijd opnieuw olmen aangeplant, met weinig
succes echter, dit omwille van de olmenziekte. De dries was vroeger
'braakliggend' terrein, dat dikwijls gebruikt werd voor de beweiding,
voornamelijk met schapen. Ook voor dorpsbijeenkomsten en manifestaties
werd de dries gebruikt. Vroeger stond er een kiosk en staande wip op het
plein. Deze dries heeft een 18de eeuwse arduinen pomp, een kerk en
systematische aanleg van 19de eeuwse gebouwen in neogothische stijl.
Zelfde architectuur terug te vinden in het kloosterpand, het
gemeentehuis en de hierop aansluitende gebouwen, de oude weefschool en
het Edgar Tinelmuseum. Zij geven het dorpsplein een uniek karakter. Dit
architecturaal bijzonder geslaagd geheel wordt op de dries zelf nog
opgefleurd door de aanplantingen en de imposante vrijheidsboom. In 1217
werd Sinaai losgekoppeld van Waasmunster om een zelfstandige parochie te
worden. In 1219 schonk Joanna van Constantinopel een rechthoekig stuk
grond aan de parochie Sinaai. Dit is de huidige dries die in 1869 door
de parochie aan de gemeente Sinaai werd overgedragen. De abdij van
Boudelo, in 1197 gesticht op de wijk Klein- Sinaai gaf de stoot tot de
ontginning van de eerder onvruchtbare streek. Dit dorpsplein is een
grasveld dat diagonaal doorkruist wordt door voetpaden. Centraal staat
de vrijheidsboom, een zomereik van rond 1830. Aan de straatkant staat
een monument voor de gesneuvelden uit beide wereldoorlogen en linden. Op
zaterdag gaat er een boerenmarkt door. De Sint- Catharinakerk wordt nog
omgeven door het kerkhof dat omtuind wordt door een hekwerk met twee
grote en twee kleine bloksgewijze met vazen versierde arduinen
pilasters. Deze doorgangen behoren tot het type in zwang in het laatste
kwart van de 18e eeuw. In de noordwesthoek van het kerkhof is er een
oorlogsgedenkteken. De kerk werd vermoedelijk in de 12e eeuw gesticht;
de parochie werd in 1217 van Waasmunster gescheiden. In 1267 bouwde men
de huidige kerk. In de loop der eeuwen werd deze grondig verbouwd. Rond
de dries bevinden zich verschillende 18e en 19e eeuwse gebouwen;
voornamelijk neo- gotische burgerhuizen en neoklassieke lijstgevels. Een
hoeve 'Balhoeve' dateert uit 1665. De voormalige brouwerij 'Capoen'
dateert eveneens uit de 18e eeuw. De gebouwen ervan dateren uit 1904. De
neotraditionele pastorie is van 1907. Ook het gemeentehuis, een
neo-classicistisch gebouw, staat aan de Dries.
