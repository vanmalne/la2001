Domein De Schrieken
===================

Anker ID: A10019
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 
**Hydrografische\_Elementen:**

 * beek

 
Leibeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * kasteel
 * landgoed

 
De Schrieken + paviljoen + huisje uit boomstammen

**Bouwkundig erfgoed:**

 * villa

 
**Kerkelijk erfgoed:**

 * kapel

 
**Klein historisch erfgoed:**

 * grenspaal

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg

 
patrouillelaantje

**Waterbouwkundige\_infrastructuur:**

 * brug

 
Bedafse brug

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * dreef
 * bomenrij

**Kunstmatige waters:**

 * poel
 * vijver

 
**Bos:**

 * naald
 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Te vermelden knelpunt is de toenemende schaalvergroting van de omgevende
landbouw.

--------------

B.landschapswaarden
-------------------

 Wetenschappelijke waarde:
De bossen rond 'De Schrieken' zijn behoorlijk oud en omvatten nog
enkele heiderelicten; het vijvercomplex zou een restant zijn van een
vroeger moeras en mogelijkheden bieden voor water- en moerasvegetaties.
De combinatie van de oude bossen enerzijds en het open landbouwgebied
anderzijds biedt goede mogelijkheden voor avifauna en meer specifiek
voor weide- en bosvogels.
Historische waarde:
Het kasteel 'De Schrieken', het omliggende park en bijhorend bos zijn
relatief gaaf bewaard gebleven sinds het begin van de 20ste eeuw (cf.
MGI, 1909). Langsheen de grens zijn er, o.v.v. bajonetwonden in de
bomen, nog duidelijke sporen te vinden van de aanwezigheid van de Duitse
bezetter tijdens de wereldoorlogen.
Esthetische waarde: Domein 'De Schrieken' betreft een mooi
kasteeldomein met gaaf bos. Het domein met indrukwekkende vijvers met
talrijke uitgespaarde eilandjes en omgeven door dichte bebossing, is een
mooi voorbeeld van een landschapspark. Het staat in sterk contrast met
het -deels binnen de begrenzing gelegen- omgevende open landbouwgebied.
Als geheel vertegenwoordigt deze ankerplaats een compartimentenlandschap
met mooie zichten.
Sociaal-culturele waarde : Gelegen langsheen de grens met Nederland
heeft domein 'De Schrieken' en omgeving in beide wereldoorlogen ten
dienste gestaan van de Duitse bezetter. In WOI was er een grenspost en
in WOII werd er gepatrouilleerd tegen smokkelaars.
Ruimtelijk-structurerende waarde:
De opbouw van deze ankerplaats is tweeledig met enerzijds een
gesloten bosgedeelte en anderzijds een open landbouwgebied. Het
bosgedeelte doorbreekt de openheid van het omgevende landbouwgebied en
zorgt op deze manier voor een afwisseling in de landschapsstructuur.

--------------

C.TEKSTUELE Omschrijving
------------------------

 Domein 'De Schrieken' en omgeving is gelegen op grondgebied van de
gemeente Ravels (deelgemeente Poppel) in de het noorden van de provincie
Antwerpen en langsheen de grens met Nederland. Het wordt begrensd door
de rijksgrens met Nederland in het westen, de Leeuweriklaan en
Koekoeklaan in het noorden, de Bedafse Heide, Hondseind en de Steenweg
Weelde in het oosten en het open landbouwgebied van de Flaasheide in het
zuiden. Deze ankerplaats is een typisch voorbeeld van een landschap in
de Noorderkempen, gekenmerkt door een samengaan van grote compartimenten
bos en weiland. Zowel bij Ferraris (1777) als Vandermaelen (1854),
herkennen we dit gebied als een grote heidevlakte met vennen en ruime
vergezichten. Opvallend in het geheel was een grillig moeras, de
'Bedaefsche leegte'. We moeten wachten tot het begin van de 20ste eeuw
(MGI, 1909) alvorens we op de kaarten het domein 'De Schrieken'
herkennen. Rond 1900 had de toenmalige eigenaar van de grond immers een
heus landgoed laten aanleggen met een kasteel in neo-Vlaamse
Renaissancestijl, vijvers en aanplantingen. Het kasteel 'De Schrieken',
het omliggende park en bijhorend bos zijn sinds deze tijd relatief gaaf
bewaard gebleven. Vandaag betreft domein 'De Schrieken' een mooi
voorbeeld van een landschapspark de indrukwekkende vijvers met talrijke
uitgespaarde eilandjes en omgeven door de dichte bebossing. Het staat
daarmee in sterk contrast met het -deels binnen de begrenzing gelegen-
omgevende open landbouwgebied, dat pas zeer recent werd ontgonnen. Op de
stafkaart uit 1938 staat het immers nog aangegeven als heide. De recente
ontginning komt tot uiting in het geometrische patroon van percelen en
wegen en de grootschaligheid van het gebied. Gelegen langsheen de grens
met Nederland, heeft domein 'De Schrieken' en omgeving in beide
wereldoorlogen ten dienste gestaan van de Duitse bezetter. In WOI was er
een grenspost die trachtte te voorkomen dat Belgen uitweken om zich via
Nederland naar het vrije IJzergebied te begeven. Bomen in het
patrouillelaantje langs de grens vertonnen nog honderden sporen van
bajonetwonden; bajonetwerpen was immers het geliefde tijdverdrijf van de
ter plaatse gestationeerde Duitse soldaten. In WOII werden 'De
Schrieken' opnieuw bezet; ditmaal om er te patrouilleren tegen
smokkelaars. De bossen rond 'De Schrieken' zijn behoorlijk oud en
omvatten nog enkele heiderelicten; het vijvercomplex zou een restant
zijn van het vroegere moeras 'Bedaefsche leegte' en biedt als gevolg
daarvan mogelijkheden voor water- en moerasvegetaties. De combinatie van
de oude bossen en het open landbouwgebied is ideaal voor de avifauna en
meer specifiek voor weidevogels en bosvogels. De tweeledige opbouw van
deze ankerplaats, met enerzijds een gesloten bosgedeelte en anderzijds
een open landbouwgebied, is typerend. Het bosgedeelte doorbreekt daarbij
de openheid van het omgevende landbouwgebied en zorgt op deze manier
voor een afwisseling in de landschapsstructuur. Als geheel
vertegenwoordigt deze ankerplaats een compartimentenlandschap met mooie
zichten.
