Drongengoedbos
==============

Anker ID: A40002
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * macroreliëf
 * heuvel
 * markante terreinovergang

cuesta van Oedelem

**Hydrografische Elementen:**

 * beek


Wagenmakersbeek, Driesbeek,,,,

**Moerassige gronden:**


stuwgronden

**Geologie:**

 * ontsluitingen


Bartooncuesta van Oedelem

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * kasteel


Kasteel van Prinseveld

**Landbouwkundig erfgoed:**

 * hoeve
 * schuur
 * stal


Drongengoedhoeve, Porcelijnegoed, Papinglohoeve

**Militair erfgoed:**


militair domein

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * Oostenrijkse periode


oude Gentweg

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant
 * knotbomenrij
 * perceelsrandbegroeiing

**Kunstmatige waters:**

 * poel


**Topografie:**

 * blokvormig
 * historisch stabiel


**Historisch stabiel landgebruik:**

 * heide


enkele kleine stukjes op het militair domein, zaadbank nog in de
bossen aanwezig

**Bos:**

 * naald
 * loof
 * hakhout
 * middelhout
 * hooghout
 * struweel


**Andere:**
militair domein

OPMERKINGEN EN KNELPUNTEN
~~~~~~~~~~~~~~~~~~~~~~~~~

Militair domein ligt midden in het Drongengoedbos, de aanleg ervan ging
met ontbossing gepaard. Het opstijgen en landen van vliegtuigen zorgt
voor lawaaihinder.Een recreatiezone ligt juist aan de zuidoostelijk
grens van de ankerplaats. Langs de weg Knesselare- Ursel liggen enkele
zonevreemde bedrijven.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Dit gebied maakt deel uit van de cuesta van Oedelem - Zomergem. Vijf
beken stromen door het gebied, in de winter zijn er stuwwatertafels,
door de Bartoonklei veroorzaakt. Een Kwartaire mantel ontbreekt. Dit
gebied is weinig voor landbouw geschikt.

Historische waarde:
~~~~~~~~~~~~~~~~~~~


Deze zone is gelegen binnen het historische Maldegemveldt, een
uitgestrekte heide. Het werd laat en op een systematische wijze
ontgonnen. Tussen 1200 en 1250, tijdens de grote middeleeuwse
ontginningen, werd vooral vanuit een aantal grote hoeves die eigendom
waren van de abdijen ontgonnen. Vanaf 1242 was Drongengoed eigendom van
de abdij van Drongen. In de 16de eeuw was er een open landschap
veroorzaakt door bosbranden, turfsteken, het beweiden van bos en de
kapping ervan. Nadien was er overwegend eikenbos met bijmenging (1745).
In de 19de eeuw werden nog nieuwe stukken heide aan het bos toegevoegd.
Het dambordvormig perceleringspatroon is het resultaat van het
aanplanten van dreven tijdens de systematische verkaveling en bebossing
tijdens de 18e en 19e eeuw.

Esthetische waarde:
~~~~~~~~~~~~~~~~~~~

Het Drongengoed is het grootste aaneengesloten
bos van Oost-Vlaanderen. De dreven en sloten zijn gave overblijfselen
van de ontginning van het Maldegemveldt, het dambordpatroon is aanwezig.


Sociaal-culturele waarde:
~~~~~~~~~~~~~~~~~~~~~~~~~


Het Maldegemveld is lang onontgonnen
gebleven, in 1736 werd daar de laatste wolf van beide Vlaanderen gedood.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het betreft hier een gesloten, bebost gebied. Het wegen- en
verkavelingspatroon heeft nog dezelfde structuur als de 18e eeuwse
dambordvormige ontginningen. De dreven doorsnijden het bos. De enige
grote open ruimte wordt door het vliegveld van Ursel veroorzaakt, dat
een brede strook uit het bos snijdt.



C.TEKSTUELE Omschrijving
------------------------

Het Drongengoedbos situeert zich op de cuesta van Oedelem-Zomergem.
Hier dagzoomt het Tertiair, meerbepaald de klei van Asse deeluitmakend
van het Bartoon. De asymmetrische reliëfvorm vertoont een steilrand naar
het zuiden (cuestafront) en een zacht afhellend gedeelte in noordelijke
richting. Op de topzone (tot 28m) loopt de oude Gentweg van Oedelem tot
Zomergem over de korpskernen van Knesselare en Ursel. Ten zuiden van het
cuestafront te Zomergem bevindt zich een westelijke uitloper van de
Vlaamse Vallei die samenvalt met de depressie van de vroegere
Hoogkale-Durme en waarin in de 17de eeuw de Brugse Vaart werd aangelegd.
Dit gebied wordt gekenmerkt door oude ontginningen met een percelering
bestaande uit ofwel een geordende mozaïek van blokken en stroken ofwel
uit een dominantie van gelijkgerichte stroken. Daarnaast komen er jong
ontgonnen gedeelten voor met een planmatige verkaveling in dambordvorm
en waarvan de hoofdassen samenvallen met wegen en bosdreven, dit is het
geval in het Drongengoed. Tijdens de vroege middeleeuwen was het
ontgonnen areaal beperkt. Er deed zich een geleidelijke Germaanse
kolonisatie voor van de streek met stichting van een aantal
nederzettingen (-gem toponiemen) doch tot ca. 1000 bleef het
natuurlandschap, uit bossen en wastina bestaande, overheersen. De 'terra
inculta' of 'wastina' was opvallend in het landschap aanwezig, naast
heide trof met er ook nog struikgewas aan, vooral berkenopslag. De bodem
was er drassig omwille van de grote dichtheid van de klei en het
ontbreken van afwateringsgrachten. De grote ontginningen namen vanaf de
11e eeuw een aanvang en kenden hun hoogtepunt in de 12e en 13e eeuw.
Onder meer door usurpatie van gronden van de Franse koning vanaf de 9e
eeuw waren de graven van Vlaanderen de belangrijkste grootgrondbezitters
geworden. In dit gebied hadden ze een belangrijk domein, dat in
oorsprong vermoedelijk teruggaat op een Frankische nederzetting, het
"Prinsengoed" dat als 'foncier' diende. De oprichting van deze
zogenaamde "Einzelhöfe" of "site met walgracht" met stedelijk kapitaal
resulteerde hier in het gebied in een eerder gesloten landschap met
verspreide bebouwing. Vooral tussen 1215 en 1250 is de demografische
druk er groot en dit zet aan tot het verder ontginnen van de wastines.
De graaf verkocht zijn gronden en liet anderen het werk opknappen. De
uitgestrekte wastines en een groot deel van de boskernen worden onder
handen genomen. In bepaalde gevallen ontstonden kolonistendorpen, maar
in de meeste gevallen waren ze kleiner van opzet (gehuchten). Ook
lekenheren en abdijen waren actief, deze laatste vooral in het
Maldegemveld. Vooral boeren op grote hoeves in de heidevelden werden
hiervoor ingeschakeld (Papinglo, Burkel en Drongengoed). Deze
ontginningsgolf komt in het midden van de 13e eeuw tot stilstand. Dit
had meerdere oorzaken; het marginale karakter van deze gronden, de hoge
investeringskosten, het afnemen van de bevolkingsdruk en het protest van
de plaatselijke bewoners omdat het in oorsprong gemeenschappelijke
gronden waren die voor begrazing gebruikt werden. Centraal in het
Drongengoedbos ligt de voormalige abdijhoeve van de Norbertijnen van
Drongen het "Drongengoed". De geschiedenis ervan gaat tot 1242 terug met
de aankoop van 97 ha heidegrond van het "Maldegemveld". Het oudste
pachtcontract dateert van 1401 en maakt al van ontginningen gewag. De
eerste ontginningshoeve ,z.g. "d' Oude hofstede" bestond reeds voor 1400
en de namen van de verschillende pachters zijn gekend. De ontginning
bleef echter beperkt o.m. door het marginale karakter van de gronden. In
1563 werd een nieuw maar klein huis, vermoedelijk van leem en stro,
gebouwd. Uit de pachtcontracten blijken de ontginningen achteruit te
gaan en begin XVIII wordt de hoeve als "geruïneerde hofstede"
beschreven. Een twee en bloeiende ontginningsfase start in 1740 onder
abt De Stoop waarbij het landschap grondig gewijzigd werd en het gebied
zijn planmatige aanleg en huidige vorm met een dambordvormig
drevenpatroon kreeg. Hij richtte een nieuwe hoeve op, voltooid in 1746,
met de meest rendabele gronden binnen de bedrijfsoppervlakte terwijl de
overige gronden werden tot loofbos (eik en beuk). Op het eind van de 18e
eeuw werden deze stukken naar naaldbos omgezet. In 1746 werd door de
abdij een deel van het Maldegemveld ten westen van de hoeve aangekocht
waardoor het Drongengoed een centrum van bosbouw werd. Vandaag is het
Drongengoed een uitgestrekt domein bestaande uit bossen en dreven met
een centrale hoeve. Ongeveer 180 ha is sinds 1952 ingenomen deer een
militair vliegveld met ernstige ontbossing als gevolg. Ook Papinglo
blijkt een van de belangrijkste ontginningskernen geweest te zijn, door
de Sint- Baafsabdij bestuurd. In 1636, tijdens de godsdienstoorlogen,
werd deze abdijhoeve geplunderd en totaal verwoest door brand, net als
grote delen van het bos. Het duurt tot in de 18e eeuw vooraleer er weer
min of meer sprake is van succesrijke ontginningen, voornamelijk vanuit
de Drongengoedhoeve dan. Op de heidevelden graasde het vee waarvan de
mest verzameld werd om als mest op de akkers te gebruiken. Het steken
van plaggen of zoden op de heide was een algemeen gebruik; deze werden
gedroogd en als brandstof gebruikt. De as ervan diende als meststof. In
Maldegem werd in de 18e eeuw zowel in Burkel als te Papinglo nog plaggen
verkocht. Het hout dat gekapt werd, werd door de pachter of eigenaar
zelf gebruikt ofwel openbaar verkocht tijdens de 'passeringhe'. Vanaf de
18e eeuw werd dit aangekondigd via affichering. Te Maldegem-Kleit is
deze gebeurtenis uitgegroeid tot een feest ter gelegenheid van de
hakhoutverkoop in het Papinglobos. Tegen het eind van de 18e eeuw werden
de velden massaal in akkers omgezet. Zo werd in 1780 het Papinglodeel
van het Maldegemveld, in 1785 het Waarschootveldeken te Burkel en in
1791 een groot stuk van het Maldegemveld te Oedelem ontgonnen. Er werden
houtkanten en/of bomenrijen rond deze landbouwgronden aangeplant, andere
grote stukken werden dan weer bebost maar dit keer met naaldhout. De
ontginningen gebeurden in een dambordpatroon, dit is nog steeds in het
landschap te herkennen.
