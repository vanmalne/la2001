Domein Zwart Goor-Rondpunt
==========================

Anker ID: A10009
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Hydrografische\_Elementen:**

 * waterloop
 * rivier
 * vallei

 
de Mark

**Moerassige gronden:**

 * ven

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park

 
Franse tuin

**Bouwkundig erfgoed:**

 
landhuis, aalmoezeniershuis, jachtwachterwsoning

**Landbouwkundig erfgoed:**

 * hoeve
 * schuur

 
+ hokken voormalige kippenkwekerij

**Kerkelijk erfgoed:**

 * kapel

 
**Klein historisch erfgoed:**

 * standbeeld

 
**Archeologische elementen:**
prehistorische vondsten

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg

 
oud wegenpatroon

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom

 
**Lijnvormige elementen:**

 * dreef
 * bomenrij

oud drevenpatroon

**Kunstmatige waters:**

 * vijver

 
**Topografie:**

 * historisch stabiel

 
**Bos:**

 * naald
 * loof
 * struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Knelpunten in het gebied zijn de steeds uitbreidende infrastructuur van
het Medisch Pedagogisch Instituut, het Zuiveringsstation net ten zuiden
van de Mark, een manege in het westen van het gebied en verspreide
atypische bewoning en weekendverblijven.

--------------

B.landschapswaarden
-------------------

 Wetenschappelijke waarde:
De relicten van de oude bosaanplanten, alsook de dreven,
vertegenwoordigen een belangrijke dendrologische waarde. Aansluitend op
het landschap van het Turnhouts Vennengebied in het oosten en de
Rijksweldadigheidskolonie in het westen, is het Zwart Goor-Rondpunt
belangrijk als refuge voor doortrekkende en foeragerende dieren uit de
bossen in de omgeving. De combinatie van de bosrijke kern, temidden van
de open omgeving met weilanden biedt ideale mogelijkheden voor de
avifauna.
Historische waarde:
In de noordelijke rand van de bosstructuur herkennen we een restant
van het 'Cromven' en ten zuiden daarvan een kleinschalig
landbouwgebiedje; beiden worden reeds aangeduid op de historische kaart
van Ferraris uit 1777. De 'driehoekige' drevenstructuur van het
voormalige landgoed ''t Kasteeltje' gaat terug tot de 2de helft van de
19de eeuw en is gaaf bewaard gebleven (cfr. MGI, 1909). Het bijhorende
hof of landhuis, eveneens uit de 2de helft van de 19de eeuw, bleef
bewaard maar werd verschillende keren aangepast en heeft nu de functie
van klooster. In de omgeving van Zwart Goor en Rondpunt werden
prehistorische silexen gevonden.
Esthetische waarde: Vooral de opmerkelijke driehoekige structuur van
de dreven van het voormalige landgoed heeft een belangrijke esthetisch
waarde. Vanuit de open omgeving heeft men een mooi zicht op de bosrand
van het centraal gelegen domein.
Sociaal-culturele waarde : Geen
Ruimtelijk-structurerende waarde:
Ruimtelijk opvallend is de aanleg van de centraal gelegen dreven in
driehoeksvorm zodat ze geen kruis zouden vormen. De open, landelijke
omgeving benadrukt de geslotenheid van het centraal gelegen voormalige
landgoed.

--------------

C.TEKSTUELE Omschrijving
------------------------

 De ankerplaats 'Zwart Goor - Rondpunt' is gelegen in de gemeente
Merksplas in de Antwerpse Noorderkempen en betreft een voormalig bebost
landgoed binnen een open landelijke omgeving. De begrenzing wordt
gevormd door de Strikkeweg in het noorden, Lipseinde en het Geheul in
het oosten, de Berkelaar in het zuiden en Hoekeinde in het westen. Reeds
zeer vroeg in de geschiedenis was de mens aanwezig in dit gebied. In de
omgeving van Zwart Goor - Rondpunt werden immers prehistorische silexen
gevonden. De oudste informatie over hoe het landschap eruit zag is
echter van veel latere datum. Op de Ferrariskaart uit 1777 herkennen we
de ankerplaats als een onderdeel van een uitgebreid heidegebied met
enkele moerassen, kenmerkend voor de Noorderkempen in die periode. In
het noorden onderscheiden we het 'Cromven', alsook een kleine
landbouwontginning met enkele weilanden en akkers. Deze situatie is
omstreeks het midden van de 19de eeuw (cfr. Vandermaelen) nog niet
gewijzigd. Het ontstaan van het oorspronkelijke domein 't Kasteeltje',
in het centrum van de ankerplaats gaat terug tot de tweede helft van de
19de eeuw toen de toenmalige eigenaar begon met de ontginning van de
'Zwartgoorheid', een uitgestrekt heide- en vennengebied in het noorden
van de gemeente Merksplas. Als basis van de structuur van het domein,
werden de dreven in driehoeksvorm aangelegd, zodat ze geen kruis
vormden. De open omgeving van het dicht beboste domein is, uitgezonderd
de noordelijk gelegen, kleine kern, hoofdzakelijk het resultaat van
jongere heideontginningen in het begin van de 20ste eeuw, wat zich in
het landschap uit onder de vorm van grote, rechthoekige kavels. De
structuur van het voormalige domein of landgoed is hoogst opmerkelijk.
De toenmalige eigenaar, en vrijmetselaar, liet de dreven aanleggen in
driehoeksvorm, zodat ze geen kruis zouden vormen op de snijpunten. Deze,
in het landschap duidelijk herkenbare, structuur is gaaf bewaard
gebleven. Tengevolge van de vele verschillende functies -van
buitenverblijf over boerderij en tuinbouwbedrijf naar schoolkolonie en
klooster- die het domein doorheen de geschiedenis heeft vervuld, is er
aan het oorspronkelijke gebouwencomplex heel wat gewijzigd. Het
langgerekte landhuis bleef ten dele bewaard, maar werd herhaaldelijk
verbouwd en doet nu dienst als klooster. De nu bijhorende Franse tuin
werd aangelegd in 1926. In deze periode werden eveneens het nog
bestaande aalmoezeniershuis en de jachtwachterwoning gebouwd. Dankzij de
relicten van de oude bosaanplanten, alsook de dreven, vertegenwoordigt
deze ankerplaats een belangrijke dendrologische waarde. Aansluitend op
het landschap van het Turnhouts Vennengebied in het oosten en de
Rijksweldadigheidskolonie in het westen, is het Zwart Goor-Rondpunt
bovendien belangrijk als refuge voor doortrekkende en foeragerende
dieren uit de bossen in de omgeving. Verspreid doorheen het landschap
zijn er een aantal te vermelden knelpunten. Er is de steeds uitbreidende
infrastructuur van het Medisch Pedagogisch Instituut, een manege in het
westen, het zuiveringsstation ten zuiden van de Mark en de verspreid
voorkomende atypische bewoning en weekendverblijven. Indien
onherstelbaar, is een goede inpassing in het landschap van deze
elementen ten zeerste gewenst. Domein Zwart Goor-Rondput betreft immers
een ruimtelijk opvallend en esthetisch aantrekkelijk complex van een
gesloten bosrijk gebied binnen de open, landelijke omgeving van het
noorden van de gemeente Merksplas.
