Sint-Martens-Bodegem
====================

Anker ID: A20052
----------------



A.TEKSTUELE Omschrijving
------------------------

Sint-Martens-Bodegem is gelegen ten westen van Dilbeek. Het
afgebakende gebied, grotendeels beschermd als dorpsgezicht, wordt in het
noorden begrensd door de spoorlijn Brussel-Denderleeuw en in het zuiden
door het kasteeldomein en de omgeving van de Walravenshoeve. De
Molenbeek en de Zibbeek of Plankenbeek vormen twee lineaire elementen
die het gebied in noord-zuid richting doorlopen. Bomenrijen,
alleenstaande bomen of boomgroepjes kenmerken de valleigronden. Op de
hoger gelegen delen komen enkele taluds voor. Ten oosten van het
kasteeldomein ligt een open agrarisch gebied. Het gaat om een vrij
ongeschonden landelijke dorpskern. Het dorp is ontstaan uit 2
afzonderlijke kernen nl. rond de kerk en rond de "borcht". De
laatgotische Sint-Martinuskerk dateert uit de 16de en 17de eeuw, sporen
van de laatromaanse 13de-eeuwse kerk zijn verdwenen. De kerk heeft een
centrale toren en is opgetrokken uit zandsteen op een heuvel met
omliggend kerkhof en een hoge zandstenen omheiningsmuur, omgeven door
gekasseide wegen. Het vrije uitzicht is gevrijwaard gebleven. Meer naar
het westen toe, nabij het dorpsplein, bevindt zich in een mooi landschap
het oude huisje Mostinckx. Dit huisje is nogal laag gelegen ten opzicht
van de naburige beek en kwam in het vreleden geregeld onder water te
staan. Rond de kerk staan een aantal merkwaardige gebouwen: een
brouwerijhoeve, de pastorij en een landhuis gebouwd op de westflank van
de Molenbeek. Sommige hoeven laten uit hun architectuur blijken dat ze
oorspronkelijk met leem en stro werden gebouwd en dat nadien vervangen
werd door baksteen en dakpannen. De symmetrische klassieke parkaanleg
met twee rechthoekige vijvers was al in het begin van de 19de eeuw
aanwezig, deze werd omstreeks 1863 vervangen door een onregelmatige
landschappelijke vijver met bijhorend park, die heden nog goed
herkenbaar aanwezig is. Het neoclassicistische kasteel dateert uit
dezelfde periode. Ten zuiden van het kasteel lagen twee trapeziumvormige
vijvers, waarvan één met een eilandje. Van deze laatste blijft nog een
gedeelte over. De voormalige dienstgebouwen werden als afzonderlijk
domein ingericht en staan op de hedendaagse kaarten als kasteel vermeld.
Het Personaatshof, ten oosten van het kasteeldomein, is een voormalige
afhankelijkheid van het kapittel van Kamerijk, sedert 1604 van het
kapittel van Mechelen. In zijn huidige vorm is het een hoeve met door
een treurwilg beschaduwde binnenplaats, daterend uit de 19de eeuw. De
Walravenshoeve is een halfgesloten hoeve, eveneens daternd uit de 19de
eeuw. 



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De parken bij het kasteel van Bodegem en dat van Storms hebben een
grote dendrologische waarde.

Historische waarde:
~~~~~~~~~~~~~~~~~~~


De dorpskern omvat tal van oude, waardevolle gebouwen. Zeer
interessant is de site van het dorpskasteel (oorspronkelijk
hooghof-neerhof-structuur), waar een landschappelijke heraanleg uit
circa 1860 een barokke watertuin heeft vervangen.

Esthetische waarde:
~~~~~~~~~~~~~~~~~~~

De schoonheid van de dorpskern houdt verband met
de topografie en de architecturale kwaliteit van de kerk.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf

**Hydrografische Elementen:**

 * waterloop
 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


**Nederzettingspatronen:**

 * nederzettingspatroon
 * plein

**Kastelen, landgoederen en aanhorigheden:**

 * kasteel
 * landgoed


**Landbouwkundig erfgoed:**

 * hoeve
 * schuur
 * stal



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij

**Kunstmatige waters:**

 * vijver


**Topografie:**

 * historisch stabiel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing in de dorpskern en vooral in de omgeving van de
Walravenshoeve.

