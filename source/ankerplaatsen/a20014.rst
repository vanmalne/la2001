Diestiaanruggen te Wezemaal
===========================

Anker ID: A20014
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * markante terreinovergang
 * holle weg

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Klein historisch erfgoed:**

 
monumentaal Heilig Hartbeeld op westelijke punt van de Wijngaardberg

 **Andere:**
wijngaardmuur

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * houtkant

wijngaardmuur met begroeiing

**Typische landbouwteelten:**

 * hoogstam

 
recent aangeplante wijngaarden

**Bos:**

 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing, vooral aan de zuidkant van de Wijngaardberg
evenals tussen Hondsheuvel en Klarenbos. In het dal tussen Wijngaardberg
en Benninksberg loopt de autosnelweg E314

--------------

B.landschapswaarden
-------------------

 Wetenschappelijke waarde:
De zuidwest-noordoost georïenteerde heuvel van het Hageland zijn
relicten van de Diestiaanzee; hun opbouw kan vergeleken worden met die
van het huidige zandbankenstelsel voor de Vlaamse kust. Gezien de
aanwezigheid van talrijke fossielen, hebben zij ook een groot
paleontologisch belang. De zuidflanken hebben een bijoznder microklimaat
en herbergen een speciale fauna en flora.
Historische waarde:
De ijzerzandseten stapelmuur op de kam van de Wijngaardberg,
oorspronkelijk 1,5 km lang, is het enige voorbeeld van stapelbouw voor
het Vlaamse gewest en werd vermoedelijk aangelegd bij de herneming van
de wijncultuur in 1815; de terrassen op de flank van de Wijngaardberg
houden daar misschien ook verband mee. Op alle heuvel zijn sporen van
ijzerzandsteenwinning aanwezig, soms zeer oude (de 'Demergotiek'), maar
ook recente.
Esthetische waarde: Dank zij de afwisseling van beboste hellingen,
rotswanden van de oude steengroeven, heidevegetaties of
laagstamboomgaarden op de kruin, uitzichten over de wijde omgeving,
hebben deze heuvels een hoge esthetische waarde.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Het noordelijke deel van het Hageland wordt gekenmerkt door
zuidwest-noordoost georiënteerde Diestiaanruggen. Deze waren op het
einde van de 18de eeuw nog grotendeels bebost. Op het grondgebied van
Rotselaar, Wezemaal liggen aldus ongeveer evenwijdig: de Heikantberg, de
Middelberg, de Eikelberg, de Wijngaardberg en de Benninksberg.
Wijngaardberg en Benninksberg worden van elkaar gescheiden door de
autosnelweg E314 die in het dal tussen beide ruggen gelegen is. Markante
terreinovergangen, holle wegen en taluds kenmerken het gebied. De oudste
sporen van druiventeelt in Oost-Brabant treft men aan in Leuven in de
12de eeuw. De heren van Wezemaal en Rotselaar schonken in de 13de eeuw
enkele soms pas aangelegde wijngaarden aan de cisterciënzerinnenabdij
van Vrouwenpark te Rotselaar. Vanaf het einde van de 13de eeuw en vooral
in de 14de eeuw kende de teelt in het Hageland een snelle uitbreiding.
Oorlogen, de demografische en economische crisis, strenge winters,
slechte oogsten en de stijgende invoer van Franse en Rijnlandse wijnen
deden in de 15de en 16de eeuw de productie sterk verminderen. Enkel op
de zuidhellingen van ondermeer de Voortberg te Testelt en de
Wijngaardberg te Wezemaal overleefde de wijnbouw langer. Het is pas na
1800 dat de benaming Wijngaardberg in documenten voorkomt, Ferraris
maakt er nog geen melding van. In het begin van de 19de eeuw kende de
wijnteelt op de Wijngaardberg een heropleving: in 1817 waren reeds 6 ha
opnieuw aangelegd. Het is vermoedelijk ook in die periode dat de
ongeveer 3 km lange "wijnmuur" aangelegd werd met brokken
Diestiaan-ijzerzandsteen, die vermoedelijk op de zuidelijke helling van
de berg ontgonnen werd. De wijngaard werd uiteindelijk 32 ha groot, maar
geraakte na 30 jaar in verval: geregeld werden grote aantallen
wijnstokken verkocht. Omstreeks 1860 was er van de wijngaard geen spoor
meer te bekennen, bepaalde percelen waren met naaldhout beplant. In de
omgeving komen nog relicten van hoogstamboomgaarden voor. De Wezemaalse
wijnbouw kreeg ook een politieke betekenis: koning Willem I moedigde na
de Franse nederlaag in Waterloo de wijnbouw in het jonge koninkrijk der
Nederlanden aan. De Wijnmuur heeft heden nog een lengte van 1546 m, hij
is meestal ongeveer 1.5 meter hoog, soms echter 2 meter met een breedte
van 1.7 meter. Op vele plaatsen werden intussen stenen afgevoerd zodat
aldaar de muur nog minder dan één meter hoog is. De stabiliteit van de
muur wordt gewaarborgd door de bewonderenswaardige wijze waarop de
stenen in mekaar werden gepast. Constructies van losse gestapelde stenen
van die omvang in Vlaanderen zijn niet bekend, stapelbouw is immers zeer
zeldzaam in onze gewesten. De Wijnmuur is een belangrijk materieel
relict van de wijncultuur in het Hageland, waarvan de betekenis nog
onvoldoende werd doorgrond. Moest deze muur dienen om de wijngaarden te
beschermen tegen de gure noordenwind of was het een afweermiddel tegen
dieren uit een hoger gelegen bos? Op de westelijke punt van de
Wijngaardberg staat een monumentaal Heilig-Hartbeeld.
