Polder van Kruibeke, Bazel en Rupelmonde
========================================

Anker ID: A40024
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * markante terreinovergang

rand van de Cuesta van het Waasland

**Hydrografische Elementen:**

 * waterloop
 * beek
 * vallei
 * meander
 * kreek


Rupelmondse Kreek, Barbierbeek, Kapelbeek, Kruibeekse Kreek, Bazelse
kreek, Twissels

**Moerassige gronden:**

 * moeras
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


**Nederzettingspatronen:**

 * plein
 * gehucht

Bazel

**Kastelen, landgoederen en aanhorigheden:**

 * kasteel
 * toren
 * muur
 * kasteelgracht


Kasteel van Wissekerke, Graventoren, Altena

**Bouwkundig erfgoed:**

 * herberg


herberg de Eenhoorn

**Landbouwkundig erfgoed:**

 * hoeve


**Molens:**

 * watermolen


getijdewatermolen

**Kerkelijk erfgoed:**

 * kerk
 * kapel
 * pastorie


Kerk van Bazel

 **Andere:**
Scheepswerf van Rupelmonde, veer over Schelde (2)

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * Romeinse weg


**Waterbouwkundige infrastructuur:**

 * dijk
 * brug
 * sluis
 * pompgemaal


stoompompgemaal

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


linden op wegensplitsingen (met kapelletjes)

**Lijnvormige elementen:**

 * dreef
 * bomenrij
 * houtkant
 * knotbomenrij
 * perceelsrandbegroeiing

**Kunstmatige waters:**

 * turfput
 * weel
 * vijver


**Topografie:**

 * repelvormig
 * historisch stabiel


**Typische landbouwteelten:**

 * hoogstam


**Bos:**

 * loof
 * broek
 * hakhout
 * hooghout
 * struweel


**Bijzondere waterhuishouding:**

 * polder
 * buitendijks



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bij Bazel ligt de sporthal Dulpop in de polder. Tussen Bazel en
Rupelmonde bevinden zich verschillende weekendhuisjes. Langs de
Rupelmondse Kreek staan vele vissershutjes. De polders van Kruibeke
zullen in de toekomst belast worden met de erfdienstbaarheid als
overstromingsgebied door het SIGMA- plan. Deze ontwikkeling zal de
huidige landschapswaarden teniet doen en ze sluit niet bij de
historische ontwikkelingen aan. De geomorfologische microstructuren
zullen onder de slibafzettingen verdwijnen. Door de aan te leggen
dwarsdijken en ringdijken zullen de esthetische en cultuurhistorische
aspecten verloren gaan.

--------------

B.landschapswaarden
-------------------

Wetenschappelijke waarde:
Deel van de Scheldevallei, westelijke grens wordt gevormd door de
steile helling van cuesta van het land van Waas. Alluviale gronden,
rivierkleiafzetting, veen aanwezig onder het alluviaal materiaal.
Bestaat overwegend uit kleigronden en natte bodems. In de polder van
Bazel is een kleine donk in het landschap aanwezig.
Historische waarde:
Reeds ingedijkt in de 13de eeuw. Grote overstroming in 1715 zorgde
voor het ontstaan van de Kruibekekreek die nu het verlengde van de
Barbierbeek vormt en de Rupelmondse en Bazelse kreek. Grondgebruik op
het einde van de 18de eeuw overwegend akkerland, nadien toename van
kleine percelen weiland en bos. Het perceleringspatroon is vrij goed
bewaard. De dijken, dammen en wegen vormen een oud patroon. De dorpskern
van Bazel kent samen met het kasteeldomein van Wissekerke een oude
ontstaansgeschiedenis. Het Kallebeekveer verbindt de polder van Bazel
met Hermiksem.
Esthetische waarde: Het betreft hier een zeer regelmatige percelering
met kleine percelen bos, behalve ter hoogte van Bazel, zeer weinig
perceelranden. Het is een open tot gecompartimenteerd landschap. De
kreken zijn duidelijk op de orthofoto herkenbaar. De oevers van de
Rupelmondse kreek zijn met bomen beplant, net noorden ervan ligt een
groter bosperceel. De akkers zijn vooral op de donk gesitueerd, daarop
aansluitend bevinden zich graslanden die in natte beboste zones overgaan
en/ of in stroken langsheen de cuestarand en langsheen de huidige
Scheldedijk. Op splitsing van wegen treffen we lindebomen aan waaraan
een kapelletje werd gehangen. Vanop de Lange gaanweg kan je het kasteel
van Wissekerke bewonderen.
Sociaal-culturele waarde :
Ruimtelijk-structurerende waarde:
De polders zijn door de cuesta van het Waasland en de schelde met
haar dijken gegrensd. Het betreft een gecompartimenteerd landschap met
kleine percelen bos. In de polder liggen verschillende kreken. Een
belangrijke beek; de Barbierbeek, is ingedijkt. Op de hogere donken
liggen de akkers. De bewoning situeert zich eveneens op de donken en
vooral op het cuestafront.

--------------

C.TEKSTUELE Omschrijving
------------------------

In Bazel is er slechts sprake van een inpoldering in een geschreven
bron in het midden van de 13e eeuw. Vermoedelijk was er reeds voordien
een inpoldering geweest omdat historische bronnen ervan gewag maken. De
onderverdeling van de polders in "Broekwijken" zijn reeds in de 13e eeuw
in gebruik. Vermoedelijk betreft het hier een herinpoldering na
dijkdoorbraken ten gevolge van eens stormvloed in 1251. Sindsdien heeft
de mens dit zeer laag gelegen gebied blijven beschermen tegen
overstromingen. Door de eeuwen heen zijn er weinig gegevens bekend van
dijkdoorbraken die een grote invloed hadden op de vorming van het
landschap, enkel in het begin van de 18e eeuw is er een grote doorbraak
geweest met vorming van de Rupelmondse en Bazelse kreek. Het voorkomen
van verschillende wielen langsheen de dijken duidt op andere
dijkdoorbraken, vermoedelijk met minder erge gevolgen. Voor de 13e eeuw
bestaan er geen geschreven bronnen over een inpoldering van het gebied.
Enkel P. Janssens, een befaamd heemkundige, durft stellen dat de
Germanen in de 8e -9e eeuw reeds dijken of dammen hebben aangelegd op de
plaats waar nu de "gaanwegen" gelegen zijn. Hij steunde zich trouwens op
de naamgeving van "Gaanweg" om dit te staven. Terzelfdertijd zouden
"Twissels" zijn aangelegd die parallel verlopen aan deze "Gaewegen". Het
zijn gegraven waterlopen die het teveel aan water moeten evacueren. In
elk geval bestonden in de 12de eeuw reeds de twissels, dicksloten en
bantsloten. Uit een bron van de 14e-15e eeuw kunnen we met zekerheid
stellen dat toen reeds de Barbierbeek in de polder ingedijkt was.
Hoogstwaarschijnlijk stond de Barbierbeek rechtstreeks in verbinding met
de Schelde, waardoor een indijking noodzakelijk was. Omtrent het
grondgebruik in de polder zijn er relatief weinig gegevens. In de tijd
van Ferraris is deze hele polder akkerland en niet-permanent-grasland.
In de polders van Kruibeke is de structuur bijna nog identiek en gaaf
ten opzichte van Ferraris. De percelering is nog niet gewijzigd,
bospercelen zijn nog steeds aanwezig, soms wat uitgebreider tegenover
Ferraris. Een groot aantal perceelsranden zijn bewaard gebleven. Ook de
kreken zijn zichtbaar op de Ferrariskaarten. Het voornaamste zichtbare
geomorfologische verschijnsel in de Kruibeekse polders naast de
alluviale klei-afzettingen is een "donk" die zich ongeveer in het midden
van de Bazelse polder bevindt en zich parallel met de rivier noord- zuid
uittrekt. De watermolen van Rupelmonde zou het grootste binnenrad van
het land bezitten. Thans is de molen buiten gebruik en zou hij als
streekmuseum zijn ingericht. In de buurt van deze molen staat de
"Graventoren", een ruïne van een waterburcht uit XII, opgericht door de
graven van Vlaanderen. Het kasteel werd in 1389 door Filips de Stoute
grondig hersteld en verruimd tot een burcht met zeventien torens. Het
kasteel werd in 1583 grotendeels verwoest door Marnix van Sint-
Aldegonde. De overblijvende torens zullen tot 1647 dienst doen als
staatsgevangenis. Het slot deed daarna, tot in 1748 dienst als militaire
verschansing, werd zwaar geteisterd maar nooit hersteld. Van de huidige
toren is enkel het benedendeel van Doornikse kalksteen origineel. Elk
van de vier bouwlagen bevat spitsboog vensters, met baksteen tot
schietgaten gedicht. Nog in het zuiden van deze ankerplaats bevindt zich
de scheepswerf van Rupelmonde, dat tot het industrieel erfgoed behoort.
De kerk van Bazel is een georiënteerde kruiskerk, in het centrum van het
dorp gelegen. Ze dateert van 1364, het koor werd in 1560 vervangen door
het huidige. De oude zijbeuken worden in 1666 en 1699 terug opgebouwd,
de sacristie in 1714. Na een brand in 1879 wordt het koor grondig
hersteld en de benedenkerk wordt verruimd. Het zogenaamde 'Klein
Kasteel' wordt in 1846 gebouwd als twee afzonderlijke woningen. In 1874
worden ze tot één eigendom versmolten en waarschijnlijk aan de
buitenzijde ook grondig aangepast. Het staat vlak tegenover de
'Eenhoorn' en is een geslaagde nabootsing daarvan. Van de 'Eenhoorn' is
het juist bouwjaar niet bekend. In 1452 speelde het gebouw reeds een rol
in de slag om Bazel, toen het als verschansing diende tegen de Franse
troepen van Filips de Goede. Het kasteel van Wissekerke is in een 8
hectare groot park gelegen met daarin een ruime vijver waarover een
smeedijzeren hangbrug ligt. De ingang van het park wordt door de
ingangspoort gedomineerd. Deze geeft op het ZO van het dorpsplein uit.
De twee vierkanten baksteenwoontorens in 1832-33 gebouwd, telt twee
bouwlagen. Boven de ingangspoort hangt het wapenschild van de families
Vilain XIIII en de Feltz. Aan weerszijden van de torens grote
schietgaten als versiering in de muur. De gekartelde omheining loopt
everzijds langs de polderweg tot aan de parkvijver, anderzijds loopt hij
door tot tegen de "Eenhoorn". Ook tegen het "Klein Kasteeltje" is een
dergelijke muur aangebracht. Het geheel vormt een stemmingsvolle
afsluiting van de dorpskom. De voormalige kasteeldreef, ten noorden van
het park, mondt in de Kemphoekstraat uit. Op de plaats van het huidige
kasteel van Wissekerke stond reeds in 10e eeuw een burcht, die deel
uitmaakte van de versterkingsgordel aan de Scheldeoever. In 1238 legde
Raas van Basele de funderingen van het nieuwe versterkt kasteel dat in
1510 verkocht werd aan Lieven van Pottelsberghe. In 1562 wordt een kapel
in het kasteel ingericht. In 1583 brandde het gedeeltelijk af en in 1590
gebeurden verschillende verbouwingswerken. In 1803 hebben
verbouwingswerken plaats, de wal werd met aarde opgevuld die uit de
dreef werd aangebracht (vandaar haar diepe ligging) en ook uit het park
werd aarde aangevoerd, hierdoor vergrootten de vijvers. Nadien gebeurden
er nog verschillende verbouwingswerken aan het kasteel. In het park, met
Engelse aanleg, bevinden zich een reeks bakstenen hoevegebouwen.
Merkwaardig is vooral de ronde bakstenen duiventoren die kegelvormig was
afgedekt. Om de twee delen van het park te verbinden werd speciaal een
smeedijzeren hangbrug gemaakt.
