Dijlevallei tussen Mechelen en Rijmenam
=======================================

Anker ID: A12001
----------------



C.TEKSTUELE Omschrijving
------------------------

De ankerplaats 'Dijlevallei tussen Mechelen en Rijmenam' is gelegen op
grondgebied van de gemeenten Mechelen, Bonheiden en Boortmeerbeek in
Kerngebied Brabant. Het wordt begrensd door de bewoning van Mechelen in
het westen, Bonheiden en Rijmenam in het noorden, Keerbergen in het
oosten en Boortmeerbeek, Hever en Muizen in het zuiden.Het betreft een
uitgestrekt, kleinschalig rivierlandschap langsheen beide oevers van de
Dijle. De nog talrijk aanwezige relicten van het oorspronkelijk
alluvium, geven dit rivierlandschap een bijzondere historische waarde.
Een aanzienlijk deel van de vandaag nog voorkomende heggen en houtwallen
kunnen worden teruggevonden op de historische kaarten uit de 18de eeuw
(cfr. Ferraris, 1777) en het kleinschalige karakter weerspiegelt de
eeuwenoude functie als landbouwgebied van dit landschap. Van oudsher
werden de natte gronden in dit gedeelte van de Dijlevallei gebruikt als
graas- en hooiland. Men kan terecht stellen dat de perceelsstructuur en
topografie in een aanzienlijk deel van de ankerplaats historisch stabiel
zijn gebleven. Niet alleen landschappelijk, maar ook bouwkundig
vertegenwoordigt deze ankerplaats een belangrijke historische waarde.
Kasteel Befferhof is reeds herkenbaar bij Ferraris, doch aangeduid als
'Kasteel Diepenbeek'; de huidige driehoekige domeinstructuur komt nog
overeen met wat we op de historische kaarten zien. Het oude
kasteelgebouw heeft ondertussen wel plaats moeten maken voor een nieuw
in neo-Vlaamse renaissancestijl. Kasteel Hollaken werd reeds in een akte
van 1528 beschreven als herenhoeve; in1536 was er sprake van een slot.
Vandaag betreft het een neogotisch geïnspireerd kasteel. Kasteel
Hollaken werd reeds in een akte van 1528 beschreven als herenhoeve; in
1536 was sprake van een slot. Vandaag betreft het een neogotisch
geïnspireerd kasteel dat werd opgetrokken in de eerste helft van de 19de
eeuw, maar sindsdien nog verschillende keren ingrijpend werd aangepast.
Het Muizenhof of ook 'Muysenhuys' was volgens de overlevering in de
9de-10de eeuw een schans in de Dijlemeander, die later uitgroeide tot
waterburcht en vol leen in de middeleeuwen. De oorspronkelijke
omgrachting verdween en het kasteel, waarvan de oudste vermelding
opklimt tot de 13de eeuw, werd herhaaldelijk heropgebouwd. Het huidige
uitzicht dateert uit het midden van de 20ste eeuw; de bijgebouwen gaan
terug tot de 19de eeuw, doch werden ook reeds aangepast. Naast de
kasteeldomeinen, zijn er ook een aantal hoeves met een aanzienlijke
waarde. De Mispeldonkhoeve werd reeds vermeld in 1474. Tot in de 18de
eeuw betrof het een lemen hoeve bedekt met stro; werd toen versteend en
later verbouwd en vergroot. De Hottentothoeve zou oorspronkelijk bij het
oud goed van Calsterbroek hebben gehoord en opklimmen tot het begin van
de 18de eeuw. Ook te vermelden is het tolhuisje, gelegen ter hoogte van
de Dijlebrug, dat vermoedelijk werd opgericht rond 1786 toen ook de
houten Dijlebrug werd gelegd. Het tolhuisje was de woning voor de
ontvanger die de brug moest openen en tol moest heffen voor de overzet
van de rivier en deed tegelijkertijd dienst als herberg. Naast deze
historische waarde, moet ook zeker de natuurwetenschappelijke waarde van
dit gebied worden besproken. Deze wordt in de eerste plaats bepaald door
de geologische herkenbaarheid en het gaaf gebleven microreliëf. De
geleidelijke overgang van alluviale en zware kleigrond, over drassige
veenbodems, naar droge zandgrond en van oeverwalmateriaal en komgronden,
tot plaatselijke zandopduikingen -zie toponiemen als Berendonk en
Pikhakendonk- heeft een grote vegetatiekundige diversiteit tot gevolg.
De ouderdom van talrijke heggen en houtwallen resulteert in een hoge
ecologische rijpheid van deze landschapselementen, wat zich uit in de
aanwezigheid van heel wat verschillende en soms zeldzame bomen en
struiken. Langs de randen van de zandige opduikingen heeft men dan weer
te maken met ecologisch interessante randsituatie. Ook vanuit
faunistisch opzicht is dit landschap buitengewoon interessant. Vooral
vogels maar ook zeker amfibieën en insecten vinden er hun uitverkoren
biotoop. Dit gebied in de Dijlevallei bezit nog alle ingrediënten van
het oorspronkelijke kleinschalige, oude rivierlandschap met dijken,
afgesneden meanders, natte hooi- en graasweiden, broekbosjes, talrijke
kleine landschapselementen die de geslotenheid benadrukken. Al deze
kenmerken samen vormen een gevarieerd en schilderachtig geheel, waarin
de Dijle met haar dijken en oude meanders, alsook de zijlopen zoals de
Molenbeek, de Boeimeerbeek, de Hollakenbeek en de Leibeek belangrijke
ruimtelijk-structurerende elementen zijn. De esthetische waarde van deze
ankerplaats wordt dan ook bepaald door de afwisseling in structuur en
begroeiing, aangevuld met heel wat bouwkundig erfgoed. Een steeds
toenemende recreatiedruk -die zich landschappelijk uit onder vorm van
visvijvers en maneges-, alsook verspreid voorkomende atypische bebouwing
vormen echter een bedreiging voor het behoud van dit typische en zeer
waardevolle landschap.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De natuurwetenschappelijke waarde van dit gebied wordt in de eerste
plaats bepaald door de geologische herkenbaarheid en het gaaf gebleven
microreliëf. De geleidelijke overgang van alluviale en zware kleigrond,
over drassige veenbodems, naar droge zandgrond en van oeverwalmateriaal
en komgronden, tot plaatselijke zandopduikingen heeft een grote
vegetatiekundige diversiteit tot gevolg. De hoge ouderdom van talrijke
heggen en houtwallen resulteert in een hoge ecologische rijpheid van
deze landschapselementen, wat zich uit in de aanwezigheid van heel wat
verschillende en soms zeldzame bomen en struiken. Langs de randen van de
zandige opduikingen heeft men dan weer te maken met ecologisch
interessante randsituatie. Ook vanuit faunistisch opzicht is dit
landschap buitengewoon interessant.Vooral vogels maar ook zeker
amfibieën en insecten vinden er hun uitverkoren biotoop.

Historische waarde:
~~~~~~~~~~~~~~~~~~~


De nog talrijk aanwezige relicten van het oorspronkelijk alluvium,
geven dit rivierlandschap een bijzondere historische waarde. Een
aanzienlijk deel van de vandaag nog aanwezige heggen en houtwallen
kunnen worden teruggevonden op de historische kaarten uit de 18de eeuw
(cfr. Ferraris, 1777) en het kleinschalige karakter weerspiegelt de
eeuwenoude functie als landbouwgebied van dit landschap. Niet alleen
landschappelijk, maar ook bouwkundig vertegenwoordigt deze ankerplaats
een belangrijke historische waarde. Kasteel Befferhof is reeds
herkenbaar bij Ferraris; de driehoekige domeinstructuur komt nog overeen
met wat we op de historische kaarten zien. Kasteel hollaken werd reeds
in een akte van 1528 beschreven als herenhoeve; in 1536 was sprake van
een slot. Vandaag betreft het een neogotisch geïnspireerd kasteel.
Verder omvat het gebied verschillende oude hoeven. We vermelden de
Mispeldonkhoeve die teruggaat tot in de 15de eeuw, alsook de
Hottentothoeve uit het begin van de 18de eeuw. Ook te vermelden is het
tolhuisje, gelegen ter hoogte van de Dijlebrug, dat vermoedelijk werd
opgericht rond 1786 toen ook de houten Dijlebrug werd gelegd.

Esthetische waarde:
~~~~~~~~~~~~~~~~~~~

Dit landschap in de Dijlevallei bezit nog alle
ingrediënten van het oorspronkelijke oude rivierlandschap met dijken,
afgesneden meanders, natte hooi- en graasweiden, broekbosjes, talrijke
kleine landschapselementen, e.d. Al deze elementen samen vormen een
gevarieerd en schilderachtig geheel. De esthetische waarde van deze
ankerplaats wordt dan ook vooral bepaald door de afwisseling in
structuur en begroeiing, aangevuld met heel wat bouwkundig erfgoed. Mooi
ensemble van kasteel met bos en valleilandschap. Mooi gesloten bosgebied
(Essen-Eikenbos, Elzen-Berkenbroekbos en Wilgenbroekbos) in vallei van
de Dijle. Een relict van een landschappelijke geheel gevormd door
restanten van elzenbossen, beboste zandopduikingen, akkers, weiden en
hooilanden; vrij open landschap dat visueel ingedeeld door talrijke
heggen, houtkanten en bossen; grenzend aan verstedelijkte omgeving,
Duidelijk herkenbare beemdenstructuur langsheen meanderende beken
(Molenbeek, Leybeek, Binnebeek, Dambeek - cf. MGI), gaaf grachtenpatroon
en bosrestanten (cf. Ferraris); op grens met Vlaams-Brabant gelegen.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

We herkennen in deze ankerplaats direct het typische kleinschalige
rivierlandschap, waar weilanden en broekbosjes elkaar afwisselen en
talrijke visuele schermen als houtwallen, bomenrijen en hagen de
geslotenheid benadrukken. De Dijle vormt met haar dijken en oude
meanders een belangrijk ruimtelijk-structurerend element in het geheel.
Opvallend zijn ook de oude domeinen als Befferhof, Hollaken, Muizenhof
en de Hottentothoeve.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * rivier
 * beek
 * vallei


Dijle, Boeimeerbeek, Molenbeek, Platte Beek

**Moerassige gronden:**

 * veen
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof


kasteelpark

**Kastelen, landgoederen en aanhorigheden:**

 * kasteel
 * kasteelgracht


**Bouwkundig erfgoed:**

 * huis
 * herberg


tolhuisje

**Landbouwkundig erfgoed:**

 * hoeve
 * schuur
 * stal
 * wagenhuis


Hottentothoeve, Mispeldonkhoeve

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * dijk
 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * houtwal
 * hagen
 * knotbomenrij
 * perceelsrandbegroeiing

**Kunstmatige waters:**

 * vijver


zandwinningsput, bomkrater

**Topografie:**

 * onregelmatig
 * historisch stabiel


**Historisch stabiel landgebruik:**

 * permanent grasland
 * heide


heiderelicten

**Bos:**

 * naald
 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Op te merken knelpunten voor dit landschap zijn een steeds toenemende
recreatiedruk -die zich landschappelijk uit onder vorm van visvijvers en
maneges-, alsook verspreid voorkomende atypische bebouwing. Om de
waarden van dit landschap te behouden moet een verdere aantastingen door
wooninfrastructuur of recreatie ten stelligste worden vermeden.
