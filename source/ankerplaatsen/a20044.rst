Heverleebos -Zoet Water - Meerdaal- en Mollendaalbos
====================================================

Anker ID: A20044
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische\_Elementen:**

 * waterloop
 * beek
 * vallei

 
**Moerassige gronden:**

 * moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park

 
**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * muur
 * kasteelgracht

 
**Molens:**

 * watermolen
 * windmolen

 
**Kerkelijk erfgoed:**

 * kapel
 * klooster

 
**Archeologische elementen:**
vondsten uit Neolithicum en Romeinse periode

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij

**Kunstmatige waters:**

 * vijver

 
**Bos:**

 * naald
 * loof
 * broek
 * struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing in de omgeving van Vaalbeek, Oud-Heverlee en Het
Zoet Water. In het noordelijk deel van Meerdaalwoud ligt een nu deels in
onbruik geraakt militair domein.

--------------

B.landschapswaarden
-------------------

 Wetenschappelijke waarde:
Het gebied heeft een hoge botanische waarde, vooral de bronzones
(o.m. 't Zoet Water), maar ook in de heideachte vegetaties op de
tertiaire opduikingen en zelfs (tijdelijk) in sterk gestoorde milieus
zoals de Springputten.
Historische waarde:
Het gebied Heverleebos-Meerdaalwoud is een prachtig voorbeeld van de
classicitische aanleg van beboste domeinen, met rechte dreven, 'salons',
uitzichtpunten typisch voor de 18de eeuw. Het kan dus beschouwd worden
als een appendix van het Arenbergpark, waar het vroeger via diverse
dreven ook bij aansloot. Deze dreven werden icirca 1860 beplant met
bruine beuken, een typisch procédé in de toenmalige parkarchitectuur. De
site van 't Zoet Water, met de kapel O.L.Vrouw-van-Steenbergen, oud
boswachtershuis en het Spaans Dak (goed van de familie Van
Wesel/Vesalius) heeft een groot historisch belang. Deze site werd in de
jaren 1930 overschreven door de aanleg van het recreatiedomein Lunapark
en diverse architecturale elementen typisch voor dit soort aanleg (o.m.
de 'paddestoel') zijn nog aanwezig.
Esthetische waarde: Een uitgestrekt bebost gebied doorsneden met
dreven met een grote diversiteit in fauna en flora. In het gebied liggen
enkele mooie historische gebouwen zoals de barokke O.L.V. van
Steenbergenkapel en het 19de eeuwse kasteel de Harcourt.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Het complex Heverleebos-Meerdaalwoud strekt zich uit ten zuiden van
Leuven vanaf Heverlee tot aan de grens met Waals-Brabant. Dit grote
boscomplex was eertijds het bezit van de hertogen van Arenberg, na
Wereldoorlog I werden deze goederen verbeurd verklaard en aangeslagen.
Als gevolg hiervan kwamen deze uitgestrekte bospartijen in het bezit van
de Belgische Staat. Het bos sluit aan op het Arenbergkasteel te
Heverlee. Archeologische vondsten uit het Neolithicum en de Romeinse
periode werden geregistreerd. Het is een "permanent" bosgebied van meer
dan 3000 ha met eengrote diversiteit van fauna en flora. Het
leemplateau, waarop de bossen staan, wordt ter hoogte van 't Zoet Water
versneden door de Molenbeek-Vaalbeek. De tertiaire ondergrond dagzoomt
op verschillende plaatsen van het plateau. Het alluvium van 't Zoet
Water is van Holocene oorsprong, het zijn recente afzettingen van
overstromingen van de Dijle. Hierdoor ontstond aan de rand van de vallei
"statische zijp" Heverleebos was reeds op het einde van de 18de eeuw
gedeeltelijk naaldbos. Het aandeel naaldbomen werd gedurende de laatste
200 jaar steeds groter. Aan de rand van het bos werden tussen 1800 en
begin 1900 percelen bos gerooid. Het dambordvormig wegenpatroon bestaat
al meerdere eeuwen in dit voormalig jachtterrein van de families de Croy
en Arenberg. Er is eveneens een sterpatroon, evenwel met zes wegen. Het
Heverleebos wordt van oost naar west doorsneden door de autosnelweg E40
en van noord naar zuid door de steenweg Leuven-Namen. Kort bij de E40
ligt tussen de bospercelen een arboretum. Het zuiden van Heverleebos
helt sterk af naar de vallei van de Vaalbeek met de vijvers van het Zoet
Water. In deze vallei bevinden zich een aantal pompstations. Aan de
zuidelijke rand van Heverleebos lag het kasteel Harcourt, een oude site
met omwald opper- en neerhof, reeds vermeld in de 16de eeuw. Van het
oude kasteel blijft enkel nog een keldergewelf over. In 1828 werd er een
villa gebouwd, de bestaande aanplantingen dateren eveneens uit de 19de
eeuw, moerascypressen komen er talrijk voor. In de nabijheid ligt het
klooster van de Franciscanen, een recente constructie met
kunstencentrum. Meer naar het oosten staat de Ekstermolen, een bakstenen
windmolen van het bovenkruiertype met ronde romp, ontdaan van
oorspronkelijk dak en wieken. Het Kouterbos was op het einde van de 18de
eeuw meer uitgebreid ten oosten van het huidig bos. Het is een typisch
bronbos met drassige lager gelegen delen en een kenmerkende flora.
Tussen het Heverleebos en het Kouterbos liggen de vijf vijvers van Het
Zoet water die gevoed worden door de Vaalbeek (Molenbeek). Op de meest
westelijke vijver sloot een watermolen (momenteel is in het gebouw een
herberg ondergebracht) aan, van waar de Molenbeek afwatert naar de
Dijle. De omgeving van het Zoet Water lijdt onder een sterke
recreatiedruk. Tussen de vijvers en het Kouterbos ligt "Het Spaans Dak",
een merkwaardig langshuis uit de 16de-17de eeuw, waarvan de hoge volumes
goed geïntegreerd zijn in de omgeving. De omgeving van de Kapel van
O.L.Vrouw-van-Steenbergen was ook geheel bebost, in de tweede helft van
de 19de eeuw werd het ontbost en na 1948 terug deels bebost. Hierdoor
werd de toestand rond de barokke kapel hersteld, zoals deze er uit zag
op het einde van de 18de eeuw. De oorsprong van de kapel zou teruggaan
tot in de 17de eeuw. Jaarlijks is er nog steeds een processie in de
omgeving van de kapel. Het gebied Borgveld - Lange Delle omvat
verspreide grote percelen, het was een open landschap dat na 1948 deels
bebost werd. Enkele mooie dreven verbinden sinds meerdere eeuwen
Heverleebos en Meerdaalwoud. Zo lopen de Prosperdreef en de
Herculesdreef door van het ene bos naar het andere. Deze dreven zijn aan
weerszijden door een rij hoogstammige bomen afgelijnd. Het Meerdaalwoud
is niet veel gewijzigd qua omvang sinds het einde van de 18de eeuw,
enkel in de buurt van Sint-Joris-Weert en aan het Groenveld werd werd
nadien een deel gerooid. Sommige gerooide percelen werd na 1948 terug
bebost. In het oostelijk deel, ook Mollendaalbos genoemd, werden ca.1800
aan de randen enkele percelen bos gerooid. Na 1948 stopten deze
rooiingen en werden enkele verspreide percelen terug bebost. Ook in
Meerdaalwoud herkennen we een paroon van loodrecht op elkaar aangelegde
wegen en dreven. In het noordelijk deel is een militair domein gelegen,
waarvan recent een deel in onbruik geraakt is. Meer naar
Sint-Joris-Weert toe liggen het domein De Kluis, in gebruik door VVKS,
een kapel en de Paddepoel, eveneens een brongebied. Ten westen van De
Kluis helt het gebied af naar Sint-Joris-Weert en de Dijlevallei. De
neoclassicistische Sint-Joriskerk domineert er het uitzicht op de
vallei. Een aantal holle wegen lopen vanuit Meerdaalwoud zuidwaarts in
de richting van de vallei van de Nethen in Waals-Brabant.
