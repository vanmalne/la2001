Cuesta van het Waasland te Waasmunster
======================================

Anker ID: A40016
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * macroreliëf
 * steilrand
 * markante terreinovergang
 * holle weg

Cuesta van het Waasland

**Hydrografische Elementen:**

 * beek


bron

**Geologie:**


Cuesta van het Waasland

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


Les Gobelets kasteel, Rozenbergabdij, Ortegakasteel, Roos kasteel

**Kastelen, landgoederen en aanhorigheden:**

 * kasteel
 * landgoed
 * muur
 * kasteelgracht


stal, koetshuis, serres, jachtpaviljoen,

**Landbouwkundig erfgoed:**

 * hoeve
 * stal
 * wagenhuis


hoeve die aan Baudelo-abdij toebehoorde

**Kerkelijk erfgoed:**

 * kapel
 * abdij


Rozenbergabdij

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * Romeinse weg


kasseiweg

 **Andere:**
Oud Vliegveld van Waasmunster

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * houtkant
 * hagen
 * knotbomenrij
 * perceelsrandbegroeiing

**Kunstmatige waters:**

 * vijver


vijver in park Ortega

**Topografie:**

 * onregelmatig


**Bos:**

 * naald
 * loof
 * middelhout
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

De autostrade E17 doorsnijdt het gebied. Er bevinden zich verschillende
weekendverblijven in het gebied. Er zijn diffuse bronnen op het
cuestafront aanwezig.

--------------

B.landschapswaarden
-------------------

Wetenschappelijke waarde:
De geologie en geomorfologie van het zuidelijke tot westelijk
cuestafront van de paracuesta van het Waasland is erg opmerkelijk. Het
gebied is gelegen op de grens van de Waasland en de Vlaamse Vallei, op
de helling van de cuesta die door de Rupeliaanse klei gevormd wordt.
Historische waarde:
De toestand op Ferraris is een gesloten landschap met veel
perceelsranden en enkele versnipperde percelen bos. Het huidig
boscomplex is pas te herkennen vanaf MGI 1/20,000 (ca.1949). Een
belangrijk element in het landschap zijn de oude landingsbanen van het
vliegveld uit de Tweede Wereldoorlog. De hoge ligging van het gebied
leende zich tot aanleg van het vliegveld.
Esthetische waarde: Cuestafront is duidelijk merkbaar in het
landschap. De weiden, akkers en bossen vormen een gecompartimenteerd
landschap. Er zijn verschillende zichtpunten vanop de cuesta (Oud
Vliegveld) naar het cuestafront en de Durmevallei.
Sociaal-culturele waarde : De oude landingsbanen van het vliegveld
Baverick dateren van de periode WO II. Het vliegveld werd hier aangelegd
omwille van de hoge ligging van het gebied.
Ruimtelijk-structurerende waarde:
De cuesta van het Waasland domineert het landschap. Bovenop de cuesta
ligt het voormalige vliegveld, vandaaruit zijn er tussen de bossen door
verschillende zichten op het omringende landschap. Op het cuestafront
ligt het kasteel Roos en Ortega, bovenop de cuesta ligt het Kasteel
Gobelets en de Rozenbergabdij. De autosnelweg die het gebied doorsnijdt
ligt diep ingesneden.

--------------

C.TEKSTUELE Omschrijving
------------------------

Dit gebied ligt ten westen van Waasmunster, op het cuestafront van de
cuesta van het Waasland. De cuesta van het Waasland is een subcuesta van
een groter complex; de cuesta van de klei van Boom. Langsheen het
cuestafront, dat zuidwaarts gericht staat, wisselt de hoogte tussen 25
en 50 meter. De cuesta van Boom is, behalve door de Vlaamse Vallei, ook
nog doorsneden door twee andere belangrijke doorbraakdammen, zodat men
drie subcuesta's kan onderscheiden: deze van het Land van Waas, gelegen
ten westen van het doorbraakdal; deze van het Land van Boom, gelegen
tussen dit laatste doorbraakdal en dat van Lier; en verder oostwaarts de
subcuesta van Heist-op-den-Berg. Bij elk van deze subcuesta's loopt de
morfologische rug vrij ver naar het noorden door. De Klei van Boom
dagzoomt immers alleen in een zuidelijke randstrook, meer noordwaarts is
het topvlak bedekt door zanden. Het Rupeliaan is de belangrijkste
afzetting van het Land van Waas (Boomse klei). Het Rupeliaan wordt
gekenmerkt door een zandig faciës en een jonger niveau dat een kleiig
faciës heeft. Wegens de monoklinale bouw en de zachte noord(noordoost)-
gerichte helling van de Rupeliaanse kleilagen ontstond te Waasmunster
het asymmetrisch cuestareliëf van het Land van Waas. In het zuiden vormt
het cuestafront van de Klei van Boom de grens tussen het Land van Waas
en de laaggelegen subsequente Durme- vallei aan de voet ervan. Op
Ferraris zien we een gesloten landschap met veel perceelsranden en
enkele versnipperde percelen bos. Het huidige boscomplex is pas vanaf
MGI 1/20 000 te herkennen. Het cuestafront is duidelijk in het landschap
te herkennen. Er zijn verschillende zichtspunten vanop de cuesta naar de
Durmevallei toe. De overgang van meersen naar cuesta is door de
lintbebouwing van de Neerstraat onderbroken. Het cuestafront zelf is, op
enkele kasteelparken na, van bebouwing gevrijwaard gebleven. Het betreft
hier een vrij gesloten landschap bestaande uit akkers en weiden met
perceelsrandbegroeiing en, vooral langs de autosnelweg, nog percelen
bos. Bovenop de cuesta, waar zich vroeger het vliegveld bevond, behoren
de struikheide en de brem tot de relictvegetatie van de voormalige
Waasmunsterheide die vanaf het midden van de 19e eeuw stelselmatig
vervangen werd door naaldhoutaanplantingen die vooral tijdens WO II ter
plaatse sterk werd uitgedund voor de aanleg van een vliegveld zodat er
een aanzienlijke open agrarische ruimte onstond. Een belangrijk
historisch element in het landschap zijn de oude landingsbanen van het
vliegveld Baverick. De hoge ligging van het gebied leende zich voor de
inplanting van het vliegveld. Het Kasteelpark Ortegat- Vermeulen werd in
1818 gebouwd op gronden van de abdij Roosenberg. Het neo- klassieke,
omwalde kasteel is twee bouwlagen hoog en heeft een rechthoekige
plattegrond. Het park werd als een Engelse tuin aangelegd, met drie
vijvers. Het residentieel kasteel is neo- klassiek en dateert van 1952,
het is twee bouwlagen hoog. De eerste aanleg van het tuinpark gebeurde
door de familie Roos in 1905, uit deze periode dateren heel wat
boomaanplanten. Het park, met vijver, is deels in Franse en deels in
Engelse stijl aangelegd. De boszones zijn in oorsprong hoofdzakelijk
canadabos. Het kasteel Les Gobelets werd in 1958 op de top van de Wase
cuesta ingeplant. Het kasteel van twee bouwlagen hoog is eveneens neo-
klassiek met enkele empire-stijlelementen erin verweven. De tuin heeft
een sobere en gelijnde aanleg. Een merkwaardige taxus- en beukenhaag
valt op.
