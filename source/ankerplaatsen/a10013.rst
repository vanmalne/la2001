Liereman
========

Anker ID: A10013
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Macroreliëf:**

-macroreliëf
-landduin

**Hydrografische\_Elementen:**

-waterloop
-rivier

 
Aa, Lieremansloop, Rooise loop, Molengoorloop

**Moerassige gronden:**

-moeras
-veen
-rietland
-ven

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Bouwkundig erfgoed:**

-huis

 
landhuis, jachthuis

**Landbouwkundig erfgoed:**

-schuur

 
**Archeologische elementen:**
gebruiksvoorwerpen uit het Neolithicum

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-pad

 
oude padenstructuur

**Waterbouwkundige\_infrastructuur:**

-grachtenstelsel
-stuw

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-solitaire boom

 
**Lijnvormige elementen:**

-dreef
-bomenrij
-houtkant

**Kunstmatige waters:**

-poel

 
**Historisch stabiel landgebruik:**

-permanent grasland
-plaggenbodems
-heide

 
**Bos:**

-naald
-loof
-broek
-struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Een te vermelden knelpunt is het voorkomen van weekendverblijven ter
hoogte van de Hoge Mierdse Heide. Inpassing in het landschap is gewenst
en verdere uitbreiding moet worden voorkomen. De verspreid voorkomende
bewoning moet haar landelijke karakter behouden en verder uitdijing moet
worden vermeden. Daar de natuurwetenschappelijke waarde van het gebied
afhankelijk is van de voedselarme condities en de zuiverheid van het
water, moet vermesting en verzuring door omringende landbouw worden
vermeden. De oude zandwegen- of padenstructuur is nog gaaf en moet in
zijn huidige verschijningsvorm behouden blijven.

--------------

B.landschapswaarden
-------------------

 Wetenschappelijke waarde:
De vrij grote reliëfverschillen in het landschap en de aanwezigheid
van een gaaf landduincomplex geven deze ankerplaats een belangrijke
geomorfologische waarde. In dit gebied komen over nog relatief grote
oppervlakten, in Vlaanderen zeldzaam geworden, vegetaties voor. De
verschillende vegetatietypes herbergen een gevarieerde en soms zeldzame
fauna en flora. Verspreide zones met natte weilanden trekken belangrijke
populaties weidevogels aan. De biotische waarden van deze ankerplaats
zijn het rechtstreekse gevolg van de gunstige abiotische condities,
zijnde een voedselarm milieu en zuiver water, die door de achteruitgang
van de kwaliteit van het milieu op Vlaams niveau zeldzaam zijn geworden.
Historische waarde:
Deze ankerplaats betreft een intact voorbeeld van een oud-kempisch
landschap, waarvan de structuur slechts in beperkte mate veranderd is
sinds de 18de eeuw. Hoewel het oorspronkelijk een heidegebied met
talrijke vennen en moerassige depressies betrof en het nu grotendeels
verland is, komt het huidige landschappatroon nog sterk overeen met wat
we terugvinden op de historische kaart van Vandermaelen (1854). Ter
hoogte van 'De Korhaan' en 'De Braekelaer' situeren zich archeologische
vindplaatsen uit het steentijdperk.
Esthetische waarde: De esthetische waarde van deze ankerplaats wordt
met name bepaald door de uitgestrektheid van dit zo goed als intacte
oud-kempische landschap. Afwisselend weidse open structuren (heide,
venen, moerassen, rietvelden, graslanden) en gesloten structuren
(struwelen, bossen, domeinen) naast kleinschalige mozaïeken van gras- en
akkerlanden, struwelen en bosjes, houtkanten, bomenrijen en dreven.
Sociaal-culturele waarde : Een gedeelte van deze ankerplaats was
vroeger een turfwingebied.
Ruimtelijk-structurerende waarde:
De uitgestrektheid van dit relatief gave oud-kempische landschap
geven het een belangrijke ruimtelijk-structurerende waarde.

--------------

C.TEKSTUELE Omschrijving
------------------------

 Het landschap 'de Liereman' is gelegen op grondgebied van Oud-Turnhout
en Arendonk in het zuiden van de Noorderkempen. Het betreft een
oud-kempisch landschap dat wordt begrensd door de bewoning van Oosthoven
en Oud-Turnhout in het oosten en zuidoosten, de Bergstraat en de
Reenheide in het zuiden, een aantal veldwegen ter hoogte van Lusthoven
en De Zeshonderd in het oosten en het kanaal Turnhout-Dessel in het
noorden. Bij Ferraris (1777) is zowat de volledige ankerplaats
aangegeven als een heidegebied met vennen en hier en daar, zoals ter
hoogte van de Liereman, delen onbegaanbaar moeras. Langs Schuurhoven en
Schuurhovenberg lagen boerderijen met kleinschalige akkers en weilanden.
Verder naar het zuidoosten lagen landduinen met de overgang naar laagten
en bestond de vegetatie voornamelijk uit droge heide; ook ten noorden
van de Lieremandepressie lagen landduinen, die echter na WOII werden
afgegraven. De huidige Liereman en subgebieden Reenheide, het Rode Goor
en de Lint, het voormalige vliegveld, bestond voornamelijk uit
depressies met natte heide en hoogveenvorming. Het landschap had een
open karakter en werd gebruikt als graasgebied voor schapen en als
plagwinningsplaats. Op de kaart van Vandermaelen (1854) zien we dat
langs de randen van het gebied een gedeelte van de heide is omgezet naar
bos. In 1848 werd ook de Lieremansloop gegraven om de gebieden rond de
Braekeleer te ontwateren. Hoewel het succes beperkt was en een volledige
drooglegging toen mislukte, was er ook ter hoogte van de Liereman een
ontwatering merkbaar. De padenstructuur uit de helft van de 19de eeuw is
ook vandaag nog goed herkenbaar op het terrein. De echte ontginning van
de Liereman begon pas na WOII. Als gevolg daarvan is het veen- en nat
heidegebied vandaag deels verbost, komen ter hoogte van de Mierdse Heide
intensief gebruikte landbouwpercelen voor -doch hier en daar onderbroken
door heischrale graslanden- en zijn de landduinen grotendeels met
naaldhout bebost. De vrij grote reliëfverschillen in het landschap en de
aanwezigheid van een gaaf landduincomplex geven deze ankerplaats een
belangrijke geomorfologische waarde. Tevens komen in dit gebied, over
nog relatief grote oppervlakten, in Vlaanderen zeldzaam geworden
vegetaties voor. Deze verschillende vegetatietypes herbergen een
gevarieerde en soms zeldzame fauna en flora. De biotische waarden van
deze ankerplaats zijn het rechtstreekse gevolg van de gunstige
abiotische condities, zijnde een voedselarm milieu en zuiver water, die
door de achteruitgang van de kwaliteit van het milieu op Vlaams niveau
zeldzaam zijn geworden. Daarom moet worden vermeden dat, ten gevolge van
omringende landbouw, verzuring en vermesting ook hier de overhand
krijgen. De uitgestrektheid van het gebied, alsook de afwisseling, geven
het een belangrijke esthetische waarde. De interesse van recreanten in
dit gebied is dan ook behoorlijk. Als gevolg hiervan hebben er zich o.a.
een aantal weekendverblijven gevestigd ter hoogte van de Mierdse Heide.
Om het karakter en de gaafheid van het 'De Liereman' in de toekomst te
verzekeren, is het echter aangewezen om de recreatieve druk binnen de
perken te houden. Het eertijds open landschap heeft vandaag eerder het
karakter van een compartimentenlandschap door de afwisseling van
gesloten bossen en struwelen met open weilanden, vennen, en
heiderelicten.
