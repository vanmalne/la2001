Dal van de Kleine Nete tussen Nijlen en Grobbendonk
===================================================

Anker ID: A10076
----------------



C.TEKSTUELE Omschrijving
------------------------

Het landschap 'Dal van de kleine Nete' tussen Nijlen en Grobbendonk is
gelegen op grondgebied van de gemeenten Nijlen, Grobbendonk en Viersel
(Zandhoven) op de overgang van Centrale Kempen naar Zuiderkempen. De
begrenzing van deze ankerplaats wordt gevormd door het Netekanaal en de
autosnelweg E313 Antwerpen-Hasselt-Luik in het noorden, het gehucht
Bouwelse Heide in het oosten, de bewoning van Bouwel en Nijlen in het
zuiden en de grens met de gemeente Ranst in het westen. Op de
historische kaart van Ferraris uit 1777 herkennen we dit gebied in
hoofdzaak als moerassige weilanden met houtkanten. Hier en daar brengen
loofbosjes, heide en landbouwgronden afwisseling. In de 19de eeuw werd
de Kleine Nete gekanaliseerd, waardoor enkele meanders werden
afgesneden. Het resultaat hiervan is te zien bij Vandermaelen (1854).
Recent werd de dijken langsheen de Kleine Nete drastisch verhoogd,
waardoor de relatie tussen de waterloop en haar vallei jammer genoeg
verloren ging. Toch betreft dit gebied in het dal van de Kleine Nete een
relatief gaaf bewaard relict van een typisch landschap rondom een
laaglandbeek. Net als enkele honderden jaren geleden wordt het
grondgebruik nog steeds gedomineerd door natte weilanden, al dan niet
van elkaar gescheiden door lintvormige landschapselementen. Een
aanzienlijk gedeelte van de ankerplaats is voor wat betreft structuur en
topografie bovendien de laatste 100 jaar stabiel gebleven (cfr. MGI,
1909). Enkele afgesneden meanders zijn de laatste getuigen van de
oorspronkelijke loop van de Kleine Nete. De wetenschappelijke waarde van
deze ankerplaats wordt in de eerste plaats bepaald door de nog steeds
aanwezige typische kenmerken van een vallei van een Kempische
laaglandbeek met kwelsituaties, natte weilanden en lintvormige kleine
landschapselementen. De grootte en de relatieve rust maken dat dit
gebied nog belangrijke natuurwaarden bezit. Bovendien heeft de Kleine
Netevallei als geheel en dus ook het deelgebied van de ankerplaats een
aanzienlijk avifaunistisch belang. Meest dominerende structuur in dit
landschap is de centraal lopende Kleine Nete, opvallend geflankeerd door
de parallel lopende Kleine Pulse Beek en Laak. Opvallend is de ligging
van de zeldzame bebouwing in dit gebied: vlakbij de Nete, maar wel ter
hoogte van Hooidonk, zoals de naam al aangeeft een hoger gelegen
gebiedje. Als geheel vertegenwoordigt dit gedeelte van het dal van de
Kleine Nete dankzij haar gaafheid, kleinschaligheid en structurele
diversiteit een belangrijke esthetische waarde. De openheid van dit
landschap wordt enkel onderbroken door kleine, lintvormige
landschapselementen, waardoor mooie, onbelemmerde zichten ontstaan. Als
lintvormig complex, gelegen langsheen de Kleine Nete, heeft deze
ankerplaats een belangrijke functie als verbindingselement. Aansluitend
op de vallei van de Kleine Nete tussen Lier en Kessel in het westen is
dit landschap tevens onderdeel van een cluster van waardevolle
valleilandschappen. Om de waarden van dit gebied in de toekomst te
behouden, dient erop worden toegezien dat verdere negatieve antropogene
invloeden als atypische bebouwing of infrastructuur het landschap niet
verder kunnen aantasten.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De wetenschappelijke waarde van deze ankerplaats wordt in de eerste
plaats bepaald door de nog steeds aanwezige typische kenmerken van een
vallei van een Kempische laaglandbeek met kwelsituaties, natte weilanden
en lintvormige kleine landschapselementen. De grootte en de relatieve
rust maken dat dit gebied nog belangrijke natuurwaarden bezit. Bovendien
heeft de Kleine Netevallei als geheel en dus ook het deelgebied van de
ankerplaats een aanzienlijk avifaunistisch belang.

Historische waarde:
~~~~~~~~~~~~~~~~~~~


Dit gebied in het dal van de kleine Nete betreft een relatief gaaf
bewaard relict van een typisch landschap rondom een laaglandbeek. Net
als enkele honderden jaren geleden (cfr. Ferraris, 1777 en Vandermaelen,
1854) wordt het grondgebruik nog steeds gedomineerd door natte
weilanden, al dan niet van elkaar gescheiden door lintvormige
landschapselementen. Een aanzienlijk gedeelte van de ankerplaats is voor
wat betreft structuur en topografie bovendien de laatste 100 jaar
stabiel gebleven (cfr. MGI, 1909). Enkele afgesneden meanders zijn de
laatste getuigen van de oorspronkelijke loop van de Kleine Nete.

Esthetische waarde:
~~~~~~~~~~~~~~~~~~~

De gaafheid, kleinschaligheid en structurele
diversiteit van dit landschap geven het een aanzienlijke esthetische
waarde. De openheid van het geheel wordt enkel onderbroken door kleine,
lintvormige landschapselementen, waardoor mooie, onbelemmerde zichten
ontstaan.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Meest dominerende structuur in dit landschap is de centraal lopende
Kleine Nete, opvallend geflankeerd door de parallel lopende Kleine Pulse
Beek en Laak. Als lintvormig geheel, gelegen langsheen de Kleine Nete,
heeft deze ankerplaats een belangrijke functie als verbindingselement.
Bovendien grenst ze in het zuiden aan de Kesselse Heide, zodat een
cluster wordt gevormd van waardevolle landschappen.




A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Hydrografische Elementen:**

 * waterloop
 * rivier
 * beek
 * vallei
 * meander
 * oude rivierarm


**Moerassige gronden:**

 * moeras
 * rietland


ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * dijk
 * sas



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * knotbomenrij
 * perceelsrandbegroeiing

**Historisch stabiel landgebruik:**

 * permanent grasland


**Bos:**

 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Knelpunt in dit gebied is de aanwezigheid van een waterzuiveringsstation
in de zuidelijke rand en enkele atypische woningen. Daarnaast dient te
worden vermeld dat door een ophoging van de dijken van de Kleine Nete de
relatie tussen de waterloop en haar vallei verbroken is.
