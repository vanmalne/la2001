Daknamse Meersen
================

Anker ID: A40020
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * landduin
 * rivierduin
 * markante terreinovergang

**Hydrografische\_Elementen:**

 * waterloop
 * rivier
 * beek
 * vallei
 * meander

 
**Moerassige gronden:**

 * veen
 * rietland

 
**Geologie:**

 
Vlaamse Vallei

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**

 * kerk

 
Kerk van Daknam

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Spoorweg:**

 * verlaten spoorweg

geasfalteerd

**Waterbouwkundige\_infrastructuur:**

 * dijk
 * pompgemaal
 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * bomenrij
 * knotbomenrij
 * perceelsrandbegroeiing

**Kunstmatige waters:**

 * turfput

 
**Topografie:**

 * blokvormig
 * opstrekkend
 * onregelmatig
 * historisch stabiel

 
**Historisch stabiel landgebruik:**

 * permanent grasland
 * meersen

 
**Typische landbouwteelten:**

 * hoogstam

 
**Bos:**

 * naald
 * loof
 * broek
 * hakhout
 * hooghout
 * struweel

 
niet typisch voor een meersengebied

**Bijzondere waterhuishouding:**

 * vloeiweide

 
vermoedelijk voorheen vloeiweide

OPMERKINGEN EN KNELPUNTEN
~~~~~~~~~~~~~~~~~~~~~~~~~

Om een natuurvriendelijk waterpeil in te stellen is het bouwen van
stuwen noodzakelijk. Vanaf 1997 is al een stap in de goede richting
gezet door het beter afstellen van de pompen, zodat een meer constant
waterpeil behouden blijft. De waterkwaliteit baart eveneens zorgen. Op
minstens vijf plaatsen komt vervuild rioolwater in het gebied. Een ander
knelpunt is de vertuining en het illegaal bouwen in de meersen. Het
sportstadion is tot diep in de Daknamse meersen uitgebreid.

--------------

B.landschapswaarden
-------------------

 Wetenschappelijke waarde:
De Daknamse meersen zijn in nat valleigebied gelegen. De
getijdewerking is pas verdwenen in 1953, na het afdammen van de Durme in
Lokeren. In het noorden en het oosten van het gebied zijn landduinen
aanwezig, ze zijn ongeveer 1 meter hoger dan de aanpalende meersen. Op
bepaalde percelen is een rijke flora aanwezig.
Historische waarde:
Op de Ferrariskaart zien we meersen en natte weilanden, met een
netwerk aan kleine grachten, die zorgen voor de afwatering. Later wordt
het gebied veel kleinschaliger met perceelsrandbegroeiing en enkele
bospercelen. De Daknamse meersen worden doorsneden door de oude
spoorwegberm Lokeren - Moerbeke. Er zijn enkele kerkwegels aanwezig.
Esthetische waarde: Het betreft hier een zeer kleinschalig landschap
met hooilanden, rietveldjes, natuurlijk ontwikkelde bosjes,
knotwilgenrijen en een erg nat grasgebied. Kleine percelen hooiland en
grasland worden begrensd door grachten met open water of zijn begroeid
met een verlandingsvegetatie, al dan niet omzoomd met knotwilgen en
elzenstruiken.
Sociaal-culturele waarde : Er is passieve recreatie vanop de
spoorwergberm en rivierdijk mogelijk.
Ruimtelijk-structurerende waarde:
De meersen liggen, ten noorden van Lokeren, langs de Durme verspreid.
De voormalige spoorwegberm doorsnijdt het gebied, van daarop en vanop de
rivierdijk is er het beste zicht op het meersengebied. Het landschap is
door de perceelsrandbegroeiing gecompartimenteerd, er is een afwisseling
tussen weiden, akkers en bospercelen. De omliggende hogere landduinen
zijn bijna volledig door bewoning ingepalmd.

--------------

C.TEKSTUELE Omschrijving
------------------------

 Ten noorden van de bebouwde kern van Lokeren en ten oosten van de
Durme ligt het meersengebied van Daknam. De Daknamse Meersen zijn
gelegen in een valleigebied van de Durme en hebben een vrij scherpe
begrenzing met stuifzanden. Het zuiden en het oosten van die stuifzanden
zijn bij de Lokerenaars het best bekend als de Daknamse bossen. Het
grootste gedeelte is ingenomen door villabouw langs de
Daknammolenstraat. Langs de Kriktestraat is er nog een overgang naar de
landduinen die niet bebouwd is. Dit deel is in de ankerplaats opgenomen.
Twee rechtlijnige wegen doorsnijden het gebied in noord- zuidrichting:
de Daknamstraat met gemotoriseerd verkeer en het wandel- en fietspad op
de vroegere spoorwegbedding Lokeren- Moerbeke. Vooral vanaf dit pad
krijgen de bezoekers een overzicht van dit gebied. Een slotenstelsel
zorgt voor de afwatering van de meersen. De meeste opvallende kenmerken
van dit landschap zijn de vele weilanden die omringd zijn door
knotwilgen of rietkragen, brede grachten en hier en daar liggen elzen-,
wilgen- of populierenbosjes. Dit is niet altijd zo geweest; op de
Ferrariskaart zien we op die plaats een open landschap met vochtige
graslanden: een meersengebied. Er waren maar enkele percelen met
aanplantingen omringd en er waren slechts enkele bosjes. De Daknamstraat
was toen een veldweg, die grotendeels een grilliger tracé volgde dan de
huidige rechte betonbaan. De militaire kaart van 1870 toont dat de
bosjes grotendeels verdwenen zijn en dat op de percelen ten zuiden van
Daknamdorp de randbeplanting van de percelen is uitgebreid tot in de
meersen. Die gronden waren wellicht al in gebruik genomen als huiskavel
van de Daknamse boerderijen. Nadat de invloed van de getijden en de
werking van de sluizen was verdwenen, werd de afwatering van de Daknamse
meersen verzekerd door de bouw van de pompstation in 1951. Door het
gebruik van de pompen had het polderbestuur de waterhuishouding veel
beter onder controle, wat aanleiding gaf tot een zekere verdroging van
het gebied. In diezelfde periode wijzigden de landbouwgebruiken op een
aantal percelen. Men begon er met het hooien of inkuilen van raaigras op
percelen die vroeger steeds voor de akkerbouw of als graasweide werden
gebruikt. Hierdoor verdween in de Daknamse Meersen op een aantal
percelen het eeuwenoude gebruik als hooiland en werd er overgeschakeld
op begrazing met runderen. Daarbij hoorde een weideafsluiting met de
toen klassieke knotwilgen en prikkeldraad. Een ander gevolg van het
gebruik van de pompen was een toenemende vertuining vanaf de zuidelijke
grens van de meersen. Een aantal bewoners van de nabije woonwijk kochten
zich een perceel grasland om het te gebruiken als tuin. De meeste van
deze volkstuintjes werden met knotwilgen of een houtkant afgeboord. Zo
ontstond tussen 1950 en 1970 rondom veel percelen de huidige
kleinschalige randbeplanting. Verschillende bepalingen uit de
bescherming als landschap werden nooit gerespecteerd; deze betreffende
de bemesting en het in stand houden van de waterpeilen. Vroeger werd
aangenomen dat in het meersengebied een opeenvolging van oude meanders
zou moeten te vinden zijn. Melkebeke heeft in 1995 vele boringen in het
gebied uitgevoerd en hierbij werd er geen oude rivierarm aangetroffen.
Wel bleek dat de meersen hoofdzakelijk met een dunne laag klei en
zandige klei, afkomstig van overstromingen uit de laatste eeuwen. Onder
deze afzettingen liggen zones met resten van schelpen en venig
materiaal. Om een natuurvriendelijk waterpeil in te stellen is het
bouwen van stuwen noodzakelijk. Vanaf 1997 is al een stap in de goede
richting gezet door het beter afstellen van de pompen, zodat een meer
constant waterpeil behouden blijft. De waterkwaliteit baart eveneens
zorgen. Op minstens vijf plaatsen komt vervuild rioolwater in het
gebied. Een ander knelpunt is de vertuining en het illegaal bouwen in de
meersen. De kerk van Daknam ligt aan de rand van het dorp op een lichte
verhevenheid. Aan de andere kant begint het meersengebied. De O.-L.-
Vrouwkerk is door een kerkhofje, met een lage, witte muur, omringd. De
kerk is gedeeltelijk nog een romaanse kruiskerk. Op het voorplein staan
hoogstammige bomen.
