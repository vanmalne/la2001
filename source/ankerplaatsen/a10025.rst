Rivierenhof
===========

Anker ID: A10025
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Hydrografische Elementen:**

 * beek
 * meander



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof


Sterckshof met gracht

**Kastelen, landgoederen en aanhorigheden:**

 * kasteel
 * orangerie


jachtwachterswoning, portierswoning, koetshuis

**Bouwkundig erfgoed:**

 * huis


**Landbouwkundig erfgoed:**

 * hoeve


**Klein historisch erfgoed:**

 * standbeeld
 * gedenkteken


gedenksteen

 **Andere:**
openluchttheater, schoolgebouw

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * pad


geplaveid pad naar kasteel

**Waterbouwkundige infrastructuur:**

 * brug
 * grachtenstelsel


Restant Herentalsevaart met brug

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * hagen

**Kunstmatige waters:**

 * vijver


spiegelvijver

**Bos:**

 * loof
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Het Rivierenhof kent een sterke recreatiedruk met sportterreinen, een
verkeerstuin, een kinderboerderij, e.d. Verschillende wegen in het park
zijn verhard.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het park Rivierenhof omvat een behoorlijk bomenbestand dat binnen de
stedelijke rand van Antwerpen dienst doet als geschikt resthabitat voor
vogels en kleine knaagdieren.

Historische waarde:
~~~~~~~~~~~~~~~~~~~


Reeds bij Ferraris (1777) wordt melding gemaakt van 'Het
Rivierenhof'. De huidige structuur is herkenbaar zoals bij Vandermaelen
(1854) en het MGI (1909) en de binding met de vallei van de Grote Schijn
is nog aanwezig. Binnen de grenzen van het Rivierenhof vinden we nog
heel wat bouwkundig historisch erfgoed, alsook restant van de Herentalse
Vaart. Deze werd gegraven in 1490 en moest dienst doen als verbinding
met Herentals en als waterbevoorrading naar Antwerpse brouwerijen. Het
stenen bruggetje over de vaart kan beschouwd worden als geschiedkundig
document van militaire bouwkunst uit 19de eeuw.

Esthetische waarde:
~~~~~~~~~~~~~~~~~~~

Het Rivierenhof is een mooi kasteelpark in
landschapsstijl en rijk aan bouwkundig erfgoed, temidden van
verstedelijkt gebied.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~
Het restant van de Herentalsevaart met
stenen bruggetje in het zuidoostelijke deel van het gebied is nog een
mooi voorbeeld van industrieel erfgoed uit het einde van de 15de eeuw.
Het gaat om een laatmiddeleeuwse prefiguratie van watervoorziening; een
verbindingskanaal tussen de Kempen en het stadscentrum, waar het de vele
brouwerijen van water moest voorzien.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het Rivierenhof is met zijn 144 ha het grootste park van de
agglomeratie, verdeelt Deurne in twee stukken en wordt volledig
geflankeerd door bebouwing en wegeninfrastructuur. Het domein kan dan
ook terecht worden beschouwd als een 'groene vinger' die de stedelijke
zone penetreert.

--------------

C.TEKSTUELE Omschrijving
------------------------

Het 'Rivierenhof' is gelegen op grondgebied van Deurne, deelgemeente
van Antwerpen. De begrenzing van deze ankerplaats wordt gevormd door de
Turnhoutsebaan in het noorden, de Krijgsbaan in het oosten, de
autosnelweg E313 Antwerpen-Eindhoven in het zuiden en de ring rond
Antwerpen in het westen. Reeds bij Ferraris (1777) wordt melding gemaakt
van 'Het Rivierenhof', maar de huidige structuur is pas herkenbaar bij
Vandermaelen (1854) en het MGI (1909). Het betreft een landschapspark,
waarvan de oorspronkelijke inrichting met siertuinen, dreven, een
spiegelvijver, e.d. dateert uit het einde van de 18de eeuw. Nadat het
domein in 1921 eigendom werd van de provincie Antwerpen en werd
opengesteld voor het publiek, werd het echter uitgerust met spel-,
sport- en educatieve infrastructuur, waardoor een gedeelte van de
eigenheid verloren ging. Binnen de grenzen van het Rivierenhof vinden we
nog heel wat bouwkundig historisch erfgoed. Het meest in het oog
springend is Kasteel Rivierenhof, dat opklimt tot de 16de-17de eeuw,
maar waarvan het huidige classicistische uitzicht dateert uit de 18de
eeuw. Het kasteel heeft een symmetrische, U-vormige opbouw en wordt
vergezeld van een toegangspoort, oranjerie en een koetshuis. De meest
opvallende elementen in de bijhorende parkaanleg zijn de spiegelvijver
en de zesvoudige beukendreef met rondpunt en Atlasbeeld.Eveneens bij het
kasteel horend, is de jachtwachters- portierswoning uit de 19de eeuw.
Zeker vermeldenswaardig is de Schranshoeve (19de eeuw), bestaande uit
een woonstalhuis en een langschuur, alsook het toekomstig
directiegebouw, een imposant, halfvrijstaand herenhuis met souterrain
uit het begin van de 20ste eeuw. Daarnaast is er het Sterckshof met oude
kern, maar voor het overige heropgebouwd in vrij ge√Ønterpreteerde
neo-Vlaamse renaissancestijl, het openluchttheater uit begin jaren 50,
het huidige districtshuis van Deurne (eind 1950-begin 1960), de
landbouwschool en een vrijstaand neoclassicistisch herenhuis. Verder
omvat het domein een restant van de Herentalse Vaart, die werd gegraven
in 1490 en dienst moest doen als verbinding met Herentals en als
waterbevoorrading naar Antwerpse brouwerijen. Het stenen bruggetje over
de vaart kan beschouwd worden als geschiedkundig document van militaire
bouwkunst uit 19de eeuw. Niet alleen wat betreft cultuurhistorie, maar
ook vanuit natuurwetenschappelijk oogpunt heeft het Rivierenhof een
belangrijke waarde: de binding met de vallei van de Grote Schijn is nog
aanwezig en dankzij een behoorlijk bomenbestand kan dit park binnen de
stedelijke rand van Antwerpen dienst doen als geschikt resthabitat voor
vogels en kleine knaagdieren Het Rivierenhof is met zijn 144 ha het
grootste park van de agglomeratie, verdeelt Deurne in twee stukken en
wordt volledig geflankeerd door bebouwing en wegeninfrastructuur. Het
domein kan dan ook terecht worden beschouwd als een 'groene vinger' die
de stedelijke zone penetreert en vertegenwoordigd daarmee een
belangrijke esthetische en ook structurerende waarde.
