Oud Moregembossen- Spitaalsbossen
=================================

Anker ID: A34007
----------------



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * heuvel

heuvelkam van het Schelde-Leie interfluvium

**Hydrografische Elementen:**

 * waterloop
 * beek



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Bouwkundig erfgoed:**

 * herberg


stokerij "d' Oude Stokerij"

**Landbouwkundig erfgoed:**

 * hoeve
 * schuur
 * stal


**Kerkelijk erfgoed:**

 * kapel


kap O-L-V van Lourdes

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant
 * hagen
 * knotbomenrij
 * perceelsrandbegroeiing

**Topografie:**

 * onregelmatig


**Bos:**

 * naald
 * loof
 * middelhout
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Langs de Waregemseweg staat residentiele bebouwing. Het bos wordt bijna
volledig door lintbebouwing omsloten.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Deze ankerplaats maakt deel uit van het zandig Leie-Schelde
interfluvium. Dit vlakke interfluvium heeft voornamelijk langs de
valleiranden een uitgesproken microreliëf.

Historische waarde:
~~~~~~~~~~~~~~~~~~~


Het huidige bos is rest van groter boscomplex volgens Ferraris (ca.
1775) en Vandermaelen (ca.1850). De algemene structuren van de
Vandermaelenkaart bleef bewaard. De veldgebieden op de Ferrariskaart
zijn bij Vandermaelen reeds verdwenen. "d' Oude Stokerij" is een
voormalige distilleerderij en dateert minstens uit begin de 19e eeuw.
Voor 1920 werd de activiteiten stilgezet.

Esthetische waarde:
~~~~~~~~~~~~~~~~~~~

Het betreft hier een gesloten landschap. Hier en
daar wordt het bos door een weide of akker onderbroken.


Sociaal-culturele waarde:
~~~~~~~~~~~~~~~~~~~~~~~~~


Het bos was voor het midden van de 18e
eeuw dikwijls een schuilplaats voor roversbenden en zigeuners.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het bos bestaat uit naald- en loofhout. Er komt wat verspreide
bewoning voor. De bospercelen worden soms door een weide of akker
onderbroken.



C.TEKSTUELE Omschrijving
------------------------

De Oud Moregembossen- Spitaalsbossen liggen op grondgebied van de
gemeente Wortegem- Petegem en nog voor een deeltje op West- Vlaanderen,
op grondgebied van Waregem. De bossen liggen op een helling waarvan het
hoogste punt bijna 60 meter bedraagt. Hier ligt de voormalige stokerij.
De bospercelen bestaan uit een afwisseling van naald en loofhout. In het
noordelijk stuk is een dambordvormig padenpatroon aanwezig. Vooral aan
de rand van het bos komen weilanden en enkele akkers voor. Het ganse
gebied is door bewoning en industrieterreinen omsloten. Het bos ligt op
droge zand- tot lemige zandgronden, op een kleizandsubstraat uit het
Paniseliaan. Hoe lager gelegen, hoe natter de gronden worden. Op de
Ferrariskaart is het bos een stuk groter, voornamelijk naar het westen
en noorden toe. Er komen verschillende wastina- arealen voor in en aan
de rand van het bos. Op de kaart van Vandermaelen (1850) is het bebost
areaal al een stuk geslonken en zijn de 'veld'- stukken verdwenen. Door
het bos zijn twee grote wegen aangelegd die naar Waregem leiden. Op
volgende topografisch kaarten slinkt de beboste oppervlakte nog wat
verder en neemt de bebouwing nog wat toe maar blijft de algemene
structuur behouden. Op het einde van de 19e eeuw mocht men van de
boswachter van het Oud-Moregembos, dat eigendom was van het Hospice te
Oudenaarde, het vee laten grazen op de dennenbestanden ouder dan 18
jaar. Bossen en huizen rond het bos waren geliefkoosde schuilplaatsen
voor zigeuners. In de tweede helft van de 16e eeuw was er in het
Oud-Moregembos en het Bouvelobos een vast zigeunerkampement gedurende
verschillende decennia. In 1560 zouden zich daar een tweehonderdtal
zigeuners hebben opgehouden. Door de oorlogsomstandigheden in de periode
1744-1748 bleken de zigeuners opnieuw in het land te zijn. Tot de bende
van Jan de Lichte, in die jaren actief, behoorde een groep zigeuners,
waarvan sommige uit Nederland afkomstig waren. Ze leefden o.a. in het
Oud-Moregembos en in het Bouveloobos. De zigeuneraanwezigheid tijdens
het Ancien Régime, in de regio stopte rond 1753. Deze twee laatst
genoemde bossen deden ook dienst als bosgeuzenschuilplaats. De
bosgeuzenoptredens in Zuidoost- Vlaanderen waren minder gewelddadig dan
in andere streken. In de 13e eeuw en wellicht ook voorheen sloten de
bossen van Oud- Mooreghem aan bij Hemsrode en Bouvelobos. In de richting
van Kruishoutem sloot het Mooreghembos aan bij de bossen van Nokere. Dit
gebied maakte deel uit van het "Methelawoud". Alleen werd in de regio
Waregem- Wortegem minder koortsachtig ontgonnen. Het hier besproken woud
is niet integraal overgegaan in handen van kloosterordes maar is
eigendom gebleven van edelen en burgers uit de stad die zich in de 15de
en 16de verrijkt hebben. Het snoeien van de bossen was tamelijk strikt
gereglementeerd en volgde een negen- jarige cyclus. D.w.z. dat ieder
jaar 1/9 van het bos gekapt werd. (1) In de 16e eeuw bezat het hospitaal
van Kortrijk ongeveer 67 ha bos en heide in het gebied dat
Spitaelsbossen genoemd wordt. De heerlijkheid Oud- Mooreghem was tijdens
de Middeleeuwen 203 ha groot en bestond in hoofdzaak uit bos en heide.
Het was een leen gehouden van het leenhof 'de Steenen Man' te Oudenaarde
en eigendem van de heer van Laval. Het is aannemelijk dat de totale
oppervlakte bos bij de heerlijkheid Oud- Mooreghem 205 ha bedroeg. Op
het einde van het Ancien Regime (1767) waren er in Wortegem nog steeds
203 ha bos en heide. Vermoedelijk werd tussen de 16e en de 18e eeuw heel
wat grond omgezet in akkerland en weiland. Net ten noordwesten van de
huidige Spitaels- en Oud- Mooreghembossen strekte zich op het einde van
het Ancien Regime een bos- en heidelandschap uit dat ongeveer 415 ha
groot was. (1) Op de Ferrariskaart is een groot bos, minstens 384 ha
groot, te zien, waarop slechts één toponiem terug te vinden is 'Moorghem
Bosch'. Alleen in het oosten en noordoosten wordt het bos door dreven of
wegen doorsneden. Door het rechtlijnig karakter ervan kan vermoed worden
dat het 'Oostenrijkse' creaties betreft. In het noordwesten doorsnijdt
slechts één weg het bos. Bewoningskernen treffen we alleen in de zuid en
zuidoostrand van het bos aan. Binnen het beboste gebied op Ferraris, dat
veel uitgestrekter was dan nu, komen geen vijvers voor, wel zijn her en
der heidevelden aanwezig. (1) De aanplant van coniferen gebeurde
vermoedelijk voor het eerst op grote schaal op het einde van de vorige
eeuw. Midden de 19e eeuw werd een wet uitgevaardigd waarbij eigenaars
verplicht werden heidegronden, 'vage gronden' en 'wastines' te
beplanten. De vraag naar mijnhout is er mede de oorzaak van dat grote
delen van het boscomplex nu een coniferenbestand dragen. Tijdens de
eerste helft van de 20e eeuw kenden sommige percelen nog een hakhout- en
middelhoutbeheer.(1) Tijdens de twee wereldoorlogen waren er meerdere
militaire kampen in het bos aanwezig (1). De Kapel O-L-Vrouw van Lourdes
dateert van rond 1858. Voor de witte kapel staan twee Taxussen. "d' Oude
Stokerij" is een voormalige distilleerderij en dateert minstens uit
begin de 19e eeuw. Voor 1920 werden de activiteiten stilgezet. De
stokerij wordt als embleem gebruikt op Wortegemse citroenjenever en
wordt sedert 1980 industrieel in Waregem vervaardigd. Later in de 19e
eeuw volgt een meer open vierkant aanleg, die eind de jaren 1880
gedeeltelijk gesloopt werd. In 1950 werd met fermettestijl uitgebreid en
het gebouw doet nu dienst als restaurant. Aan de hoek van de
Waregemseweg met de Tjammelstraat staat een open, ronde kapel uit 1954
die ipv een veldkapel, "Bien Longtemps" genoemd, uit 1875, die
waarschijnlijk een jaaranker uit 1752 verving. (1) Kinds, L. (1998).
Uitgebreid bosbeheersplan van de bosgroepering Oud- Moregemwoud en de
Spitaelsbossen (Wortegem- Petegem) 1998- 2017. Nokere, in eigen beheer.
107p. + 73 p. bijlage.
