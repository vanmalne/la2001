Heirnisse,Vette-Meersbos,Fondatie en Kruiskapel
===============================================

Anker ID: A40013
----------------



C.TEKSTUELE Omschrijving
------------------------

Het Waasland is een belangrijke natuurlandschappelijke eenheid in het
noordelijk zandig Vlaanderen tijdens de vroege Middeleeuwen. Meer dan de
helft ervan werd bedekt door het zogenaamde Koningsforeest, dat door de
Graaf van Vlaanderen beheerd werd. De grenzen van dit woud komen goed
overeen met een strook van humusarme stuifzandgronden. Langs de
noordzijde wordt het koningsforest begrensd door de veengronden van het
ambacht Hulst. In het begin van de grote Middeleeuwse ontginningen
vormden de wastines (de woeste gronden) een groot aaneengesloten delen.
Abdijen mogen enkel ontginnen na toestemming van de landsheer, de Graaf
van Vlaanderen. In het Waasland zal, hoofdzakelijk in de dertiende eeuw,
het Koningsforeest en de aangrenzende wastines vrij systematisch door de
abdij van Boudelo in cultuur gebracht worden. Rond 1195 trok de Gentse
benedictijn, Balduinus van Bocla of Boudewijn van Boekel, zich terug uit
de Gentse Sint-Pietersabdij en verkoos samen met een tiental
volgelingen een sober bestaan in een woudgebied te leiden. Hiervoor koos
hij het bosrijke gebied tussen Hulst en Sint-Niklaas uit. In een
elzenbos, op een landduin, gelegen te Klein-Sinaai, vestigde hij een
klooster langsheen de oude Heirweg en nabij de Durme. In 1200 schenkt de
Graaf van Vlaanderen, Boudewijn IX van Constantinopel, aan de monniken
ongeveer 40 ha akkerland met een bijhorende weide op de plaats
Coudenborm, en verder nog een molen, een sluis en een moer. De
omwonenden noemden die gronden de 'Fondatie' (naar funderen, stichten).
Nog datzelfde jaar volgde de Pauselijke goedkeuring van Innocentius III.
Reeds korte tijd later werd het klooster als abdij erkend en werden zijn
bewoners monniken van de orde van de Heilige Benedictus. In 1215 ging de
Boudelo-abdij over naar de orde der Cisterzieën. De monniken leefden
aanvankelijk in armoedige omstandigheden. Zij ontgonnen het gebied
steeds verder, vennen en poelen werden drooggelegd, bossen gerooid,
gronden geïrrigeerd en tot akkerland omgezet. Verder deden ze nog aan
visvangst en veeteelt. De monniken verkregen in 1244 het recht om te
mogen vissen op de Durme. Ook het aanplanten en kappen van bomen voor
eigen winstdoel werd hen toegestaan. In die tijd waren het voornamelijk
olmen die werden aangeplant langs de drie invalswegen van en naar de
abdij. De monniken waren ook bedreven in de handel, hierdoor vergrootten
zijn hun bezittingen en werd de abdij het centrum van de streek en kende
ze een grote uitbreiding. Rond 1247 bedroeg de fundatieoppervlakte
ongeveer 1000 ha. De zuidelijk grens van hun gebied was de Lede en de
Fondatiebeek. Het uitgestrekte Koningsforeest werd vanaf de 13e eeuw
geleidelijk ontgonnen. De Fondatie bestaat uit een aaneengesloten
oppervlakte van woeste gronden, die hoogst waarschijnlijk werden
uitgebaat met landarbeiders van de abdij. De valleigebieden die
periodiek overstroomden bleef aanvankelijk onaangeroerd moerasgebied. De
grote ontginningsgolf kwam er met de aanleg van turfkanalen voor het
transport van veen, dit was in de 13e-14e eeuw. De macht en het aanzien
van de abdij groeide over gans Vlaanderen; de abt werd een man van
aanzien en in zijn handen moest de nieuwe graaf later getrouwheid aan de
Keure van Waes afleggen. De abdij werd ook vele malen verwoest; een keer
door blikseminslag maar ook door onverlaten. Ten tijde van Lodewijk van
Male kwamen de Witte Kaproenen in opstand en bekoelden zij hun woede op
de bevriende abdij van de graaf. Ze bestormden de abdij en roofden alles
mee dat enigszins waarde had (1381). In 1383 vond een tweede verwoesting
plaats zodat grote delen van de abdij opnieuw moesten opgericht worden.
In 1452 kwamen de Gentenaars opnieuw in opstand, dit keer tegen Filips
de Goede; ze staken de abdij, met uitzondering van de kerk, volledig in
brand. Telkens na een verwoesting werd de abdij terug opgebouwd. Op 8
augustus 1578 werd de abdij opnieuw vernield, dit keer door de Gentse
calvinisten (de Beeldenstorm). De monniken trokken zich terug in hun
refugehuis in Gent. Na de opheffing van de Gentse Baudeloabdij in de
Franse Tijd, werden haar gebouwen omgevormd tot een bibliotheek. Na de
verwoesting van 1578 bleven de fondatiegronden in de handen van de
monniken en werden ze verpacht aan de omwonende boeren. De gronden
stonden onder het beheer van de kastelein van de Boudelohoeve; deze
hoeve was met de restanten van de abdij opgetrokken. De gronden waren in
de Fondatiewijk vooral meersen met vrij beweidbare dreven, in de
Polderwijck vooral ettingen (begraasd weiland). Het geringe bos werd
uitgebaat als hakhout. Onder de Franse Revolutie werden de
kloostergronden rond 1795 verkocht als "zwart goed" en werden ze zo
privé-bezit. Plaatselijk waren er griendculturen aangelegd waarbij de
wijmen gebruikt werden voor mandenvlechterij. In 1992 wordt de Heirnisse
door de familie Pas aan de Vlaamse Gemeenschap verkocht, de Fondatie
kreeg meerdere eigenaars. Tijdens de tweede helft van de 19e eeuw werden
de ontveende hooilanden van Heirnisse en Fondatie bebost, waarbij
greppels gegraven werden met ernaast opgehoogde stroken of rabatten. Op
de rabatten werden inheemse loofbossen aangeplant die later soms
omgevormd werden naar populieren- en naaldhoutbestanden. De populier
werd aangeplant in de perceelsranden, het hout ervan werd in de
klompenmakerij aangewend. Het Waasland was toen het
klompenmakerscentrum. In 1860 werd bij K.B. de watering opgericht op de
valleien van de Zuidlede, de Moervaart en de Stekense Vaart. In juli
1928 werd de Groote Watering van Sinay opgericht. Tot 1930 kwam het
gebied langs het kanaal van Stekene bijna jaarlijks tijdens de winter
geheel onder water te staan. In 1930 werd de omgeving geteisterd door
een grote overstroming met dijkbreuken. Een jaar later werd een
electrisch pompstation gebouwd dat in 1975 vernieuwd werd. Het beheer
van de waterhuishouding wordt geleid door de Polder Sinaai-Daknam ten
behoeve van de landbouw en de paritculiere eigenaars. Het resterende
hooiland werd door bemaling zodoende omgezet in weilanden en akkers. Dit
maakte het ook mogelijk dat vooral in de jaren zeventig en tachtig
verschillende illegale weekendverblijven werden opgericht in het
Fondatiegebied. Het huidige landschap is een vlak, vrij gesloten gebied
met bos, grasland, akkers en enkele weekendverblijven. Typerend voor het
gebied zijn de lange, rechte, onverharde dreven, die door de aanplant
van bomen erlangs landschapsbepalende elementen vormen. De grote
stucturen als wegen-, percelerings- en hydrografische patronen zijn nog
duidelijk herkenbaar. De historische, uiterst rationele ontginning van
het noordelijk uitgestrekt, aaneengesloten meersengebied resulteerde in
een realtief grootschalig dambordpatroon en kaarsrechte dreven. Het
gebied bevat in mozaïekstructuur afwisselend bos (zowel populierenbos,
wilgenbroekbos, geëxploiteerde wijmenaanplantingen, naaldbos, loofbos,
hakhoutbos), rietveldstroken, struweln, weilanden en akkers doorsneden
door kaarsrechte dreven. Het uitzicht in het gebied is door
bosuitbreiding en weekendverblijven wel meer gesloten geworden. De
'Kruiskapel' of 'Kapel der Miraculeuze kruisen' werd in 1626 gebouwd op
de plaats waar in 1317 twee kruisen gevonden werden waaraan
bovenmenselijke krachten toegeschreven werden. De bedevaartskapel is
midden de velden gelegen en wordt door rode beuken omringd. Op het
voorplein staat een waterput en een zandsteen kruis. Op de weg van de
kerk tot aan de kapel zijn veertien kruiswegkapelletjes geplaatst, deze
zijn in zandsteenbouw op een arduien sokkelgeplaatst en dateren van
1877.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Dit gebied is in de Moervaartdepressie gelegen.In het laatglaciaal
lag hier een erg groot meer.De moeraskalk (gyttja) is daar een restant
van. Op de moeraskalk ligt een laag gliede (zeepklei).

Historische waarde:
~~~~~~~~~~~~~~~~~~~


Koudenborm was in de 12e- 13e eeuw een gecultiveerde leefgemeenschap.
Vanaf 1197 tot 1578 was de Boudelo-abdij aanwezig. In 1660 werd de
Boudeloohoeve opgericht, een pachthoeve uit materiaal van de oude abdij.
De Heirnisse werd in de middeleeuwen ontgonnen door de abdij van
Boudeloo.Tijdens de tweede helft van de 19e eeuw werden de ontveende
hooilanden van Heirnisse en Fondatie bebost, waarbij greppels gegraven
werden met ernaast opgehoogde stroken of rabatten. Ook enkele
griendenculturen werden aangelegd.

Esthetische waarde:
~~~~~~~~~~~~~~~~~~~

In het gebied ligt de ruïne van een 17de eeuwse
hofstede van de Boudeloo-abdij. Het huidige landschap is een vlak, vrij
gesloten gebied met bos, grasland, akkers en enkele weekendverblijven.
Typerend voor het gebied zijn de lange, rechte, onverharde dreven, die
door de aanplant van bomen erlangs landschapsbepalende elementen vormen.
De grote stucturen als wegen-, percelerings- en hydrografische patronen
zijn nog duidelijk herkenbaar. De historische, uiterst rationele
ontginning van het noordelijk uitgestrekt, aaneengesloten meersengebied
resulteerde in een relatief grootschalig dambordpatroon en kaarsrechte
dreven. Het gebied bevat in mozaïekstructuur afwisselend bos (zowel
populierenbos, wilgenbroekbos, geëxploiteerde wijmenaanplantingen,
naaldbos, loofbos, hakhoutbos), rietveldstroken, struwelen, weilanden en
akkers doorsneden door kaarsrechte dreven. Het uitzicht in het gebied is
door bosuitbreiding en weekendverblijven wel meer gesloten geworden.


Sociaal-culturele waarde:
~~~~~~~~~~~~~~~~~~~~~~~~~


De 'Kruiskapel' of 'Kapel der Miraculeuze
kruisen' werd in 1626 gebouwd op de plaats waar in 1317 twee kruisen
gevonden werden waaraan bovenmenselijke krachten toegeschreven werden.
De bedevaartskapel is midden de velden gelegen en wordt door rode beuken
omringd. Op het voorplein staat een waterput en een zandsteen kruis. Op
de weg van de kerk tot aan de kapel zijn veertien kruiswegkapelletjes
geplaatst, ze dateren van 1877.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Bij de ontginning van de oorspronkelijke wastine zijn lange, recht
dreven aangelegd. De ontginning gebeurde systematisch. Het is nu een
vrij gesloten gebied met een mozaïek aan bostypes. De meersen zijn in
akkers en weiden omgezet.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * beek
 * vallei


**Moerassige gronden:**

 * rietland


**Geologie:**


moeraskalk

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * waterput


waterput bij Kruiskapel

**Militair erfgoed:**

 * verdedingingslinie


enkel een pad; ten oosten van de Kruiskapel ook een dijk. Linie
dateert van 1702 (successieoorlog).

**Kerkelijk erfgoed:**

 * kapel


Kruiskapel en 14 kruiswegkapelletjes

**Klein historisch erfgoed:**

 * kruis
 * eendenkooi


voor de Kruiskapel staat een kruis, resten van eendenkooi

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * kanaal
 * dijk
 * brug
 * pompgemaal
 * grachtenstelsel


Koebrug (in1948 herbouwd na vernieling tijdens WOII)

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * knotbomenrij
 * perceelsrandbegroeiing

**Kunstmatige waters:**

 * turfput
 * vijver


**Topografie:**

 * blokvormig
 * onregelmatig
 * historisch stabiel


aan Kruiskapel: onregelmatige percelering/ Enkel Vettemeers en
Heernisse historisch stabiel

**Typische landbouwteelten:**

 * hoogstam


wijmen, populier

**Bos:**

 * naald
 * loof
 * broek
 * hakhout
 * middelhout
 * hooghout
 * struweel


**Bijzondere waterhuishouding:**

 * ontwatering



OPMERKINGEN EN KNELPUNTEN
~~~~~~~~~~~~~~~~~~~~~~~~~

De kunstmatige beheersing van het grondwaterpeil heeft een belangrijke
verdroging van de lager gelegen gebieden teweeg gebracht. Deze
verdroging was gunstig voor een intensiever landbouwgebruik gezien de
fyschische barrière van wateroverlast werd opgeheven . Een groot deel
van het extensief gebruik als aaneengesloten hooilandcoplex ging
verloren, deze gebieden werden in akkers en weiden omgezet. Hiermee gaat
ook een hogere bemestingsdruk gepaard. De verdroging bedreigt ook enkele
abiotische elementen; de moeraskalk ontbindt en het veen mineraliseert
als het milieu te droog wordt. Deze twee processen zijn onomkeerbaar.
Midden in het gebied ligt de Fondatie; dit is nu een bioindustrieel
bedrijf. Er bevinden zich weekendhuisjes in het gebied. Rond de
Kruiskapel bevindt zich in een ruilverkaveling.






