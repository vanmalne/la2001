Boomgaarden van Grootloon
=========================

Anker ID: A70050
----------------

**Landschap**



C.TEKSTUELE Omschrijving
------------------------

Grootloon is gelegen op de zuidoostrand van het massief van Borgloon,
dat zich ruim 30 m verheft boven de schiervlakte ten zuiden van de lijn
Heks, Bommershoven, Jesseren en Piringen. Het situeert zich in het door
erosie sterk versneden contactgebied Droog- en Vochtig-Haspengouw met
talrijke gradienten in het landschap. Het heuvelachtig reliëf is er erg
uitgesproken en golvend. Het traditionele uitzicht bleef hier vrij goed
bewaard, met nog relatief veel weilanden, bewaarde boomgaarden op de
hellingen en holle wegen. Hetzelfde geldt voor het zuidelijk gedeelte
van de aangrenzende hoofdgemeente Borgloon. Het aandeel van de
hoogstamboomgaarden is nog steeds groot, de bebouwing beperkt en het
gebied heeft een grote dichtheid aan holle wegen. Onderdeel van dit
landschap is de motorcrosspiste nabij Borgloon in een oude ambachtelijke
zandgroeve. Ten zuiden van het centrum van Borgloon wordt het sinds 1960
doorkruist door de omleidingsweg N79. In de zo gevormde groene enclave
op de zuidflank van Borgloon bevindt zich het zogenaamde Grote Mot, een
residentiële woning met 17de eeuwse kern in Maasstijl en recente formele
tuin naar ontwerp van J. Wiertz. Markant is ook het zuidelijk gelegen
tracé van de voormalige Romeinse heerbaan Tongeren-Kassel, die
voornamelijk als veldweg bewaard bleef. Grootloon ligt verscholen in de
vallei van de bovenloop van de Bollenbeek. De kerk van Grootloon staat
op een hoge rug en domineert het dorp. De bevalligheid van de
onmiddellijke omgeving, de archtecturale aspecten van het gebouw en de
panoramische betekenis van het site profileren het kerkje van Grootloon.
Vanaf het hoger gelegen kerkhof kan je genieten van wijdse vergezichten
in oostelijke en zuidelijke richting. Het nederzettingspatroon is dat
van een langgerekt hoopdorp waarin een paar hoeven prominent aanwezig
zijn. De historische percelering bleef deels bewaard. De Grootloonstraat
is de kern van het dorp en is trouwens de enige niet-doodlopende straat.
Diverse boerderijen getuigen van een rijk agrarisch verleden. Tegenover
de kerk staat de fraaie, classicistische Servaeshoeve uit de 18de eeuw,
met op de sluiting van de rondboogpoort het jaartal 1804. Even verderop
ligt een ander hoevecomplex: hier prijkt op het poortgebouw met
duiventil het jaartal 1713. In een aantal hoeven bleef de vakwerkbouw
fragmentarisch bewaard. De open ruimten tussen de oudere gebouwen worden
de jongste jaren steeds meer met nieuwbouw ingevuld. Nog steeds is een
groot gedeelte van de bevolking in de landbouw werkzaam. Vanuit
agrarisch oogpunt is het sterk golvend landschap het meest geschikt voor
weidecultuur. Dat er vroeger ook aan akkerbouw gedaan werd, bewijzen
echter de talrijke cultuurtaluds. Sinds het midden van de vorige eeuw
plantte men in de hellende weilanden steeds meer fruitbomen. Door de
aanplanting van hoogstammige fruitbomen wist men het agrarisch rendement
van de hellende weilanden te verhogen zonder aan de bestaande veeteelt
afbreuk te doen. Het fruit vond o.a. via de in 1879 voltooide spoorlijn
Sint-Truiden - Tongeren zijn weg naar de industriële, verstedelijkte
gebieden. Het historisch reeds omvangrijke boomgaardenareaal nabij de
bebouwde kernen breidde steeds verder uit en het heuvelend
weidelandschap rond Borgloon evolueerde naar een regio met overwegend
hoogstamboomgaarden. Tot het midden van vorige eeuw was het landschap
nagenoeg volledig met hoogstamboomgaarden beplant. In de nog bestaande
hoogstamboomgaarden komt veelal historisch permanent grasland voor.
Bovendien zijn zij van belang voor het behoud van oude en zeldzame
fruitvariëteiten. Weliswaar is de jongste decennia het boomgaardenareaal
deels door omzetting naar laagstammige plantages gekrompen, toch blijft
de fruitteelt een centraal en attractief element in de uitstraling van
het landschap. De hele omgeving is erg attractief voor zachte recreatie.
Talrijke fiets- en wandelroutes zijn er uitgestippeld.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Grootloon is gelegen op de zuidoostrand van het massief van Borgloon,
dat zich ruim 30 m verheft boven de schiervlakte ten zuiden van de lijn
Heks, Bommershoven, Jesseren en Piringen. Het situeert zich in het door
erosie sterk versneden contactgebied van Droog- en Vochtig-Haspengouw
met talrijke gradienten in het landschap. Het heuvelachtig reliëf is er
erg uitgesproken en golvend. De hier voorkomende hoogstamboomgaarden
zijn van belang voor het behoud van oude en zeldzame fruitvariëteiten
(dendrologische waarde).

Historische waarde:
~~~~~~~~~~~~~~~~~~~


Het traditionele landschap bleef hier vrij goed bewaard, met nog
relatief veel weilanden, bewaarde hoogstamboomgaarden op de hellingen en
holle wegen. In het hoopdorp Grootloon getuigen oude boerderijen van een
rijk agrarisch verleden. Een deel van het gebied heeft een historisch
stabiele percelering. Markant is ook het zuidelijk gelegen tracé van de
voormalige Romeinse heerbaan Tongeren-Kassel, die voornamelijk als
veldweg bewaard bleef.

Esthetische waarde:
~~~~~~~~~~~~~~~~~~~

De bevalligheid van de onmiddellijke omgeving, de
archtecturale aspecten van het gebouw en de panoramische betekenis van
het site profileren het kerkje van Grootloon. Vanaf het hoger gelegen
kerkhof kan je genieten van wijdse vergezichten in oostelijke en
zuidelijke richting. De bebouwing is beperkt. De hoogstamboomgaarden
zijn een centraal en attractief element in de uitstraling van het
landschap.


Sociaal-culturele waarde:
~~~~~~~~~~~~~~~~~~~~~~~~~


De fruitteelt staat centraal in het
landschap. De hele omgeving is erg attractief voor zachte recreatie.
Talrijke fiets- en wandelroutes zijn er uitgestippeld.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het op een hoogte gelegen kerkje van Grootloon is visueel dominant
aanwezig. Het omgevende landschap geldt als meest gave en uitgesproken
voorbeeld van het traditionele boomgaardgebied eigen aan de streek
Tongeren-Borgloon.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * holle weg

sterk door erosie versneden heuvelend landschap

**Hydrografische Elementen:**

 * beek
 * vallei


Bollebeek

**Geologie:**

 * ontsluitingen


oude ambachtelijke zandgroeve

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin


Grote Mot

**Nederzettingspatronen:**

 * nederzettingspatroon

langgerekt hoopdorp

**Bouwkundig erfgoed:**

 * (heren)woning
 * huis


o.a. Grote Mot

**Landbouwkundig erfgoed:**

 * hoeve
 * schuur
 * stal


o.a. Servaeshoeve

**Kerkelijk erfgoed:**

 * kerk


o.a. Sint-Servatiuskerk

 **Archeologische elementen:**
vondsten uit Ijzertijd en Gallo-Romeinse tijd

 **Andere:**
opvallende toren met oude veldschuil en voetgangerssluisje

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * Romeinse weg


Tongeren-Kassel

**Spoorweg:**

 * oude tramroute

Borgloon-Oreye

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * houtkant
 * hagen

**Kunstmatige waters:**

 * poel


**Topografie:**

 * onregelmatig
 * historisch stabiel


**Historisch stabiel landgebruik:**

 * permanent grasland


grasland onder boomgaarden

**Typische landbouwteelten:**

 * hoogstam



OPMERKINGEN EN KNELPUNTEN
~~~~~~~~~~~~~~~~~~~~~~~~~

De ruilverkaveling Grootloon is in voorbereiding. Onderdeel van dit
landschap is de motorcrosspiste in een oude ambachtelijke zandgroeve.
Recente bebouwing levert geen bijdrage tot de landschapswaarden. Holle
wegen hebben te lijden van aftakeling of zijn reeds ontschouderd, o.a.
de Romeinse weg.
