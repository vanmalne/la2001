Dorpskom Tervuren en Warandepark
================================

Anker ID: A20038
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Nederzettingspatronen:**

 * nederzettingspatroon
 * plein

**Kastelen, landgoederen en aanhorigheden:**

 * kasteel
 * muur
 * kasteelgracht


**Molens:**

 * watermolen


**Kerkelijk erfgoed:**

 * kapel
 * pastorie


**Archeologische elementen:**
opgravingen middeleeuwse burchtsite

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * Oostenrijkse periode


**Spoorweg:**

 * verlaten spoorweg
 * oude tramroute

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef

**Kunstmatige waters:**

 * vijver


**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing in dorpskern, bebouwing ter hoogte van Lokaartsveld

--------------

B.landschapswaarden
-------------------

Wetenschappelijke waarde:
De Warande werd door een aantal landschapsarchitecten aangelegd, de
Franse tuin werd in 1897 door E. Lainé aangelegd. De zevensterre in de
Warande weerspiegeld de geometrische vormgeving, kenmerkend voor de in
de 17de eeuwse heersende classicistische stijl. Tervuren vormt samen met
het kapucijnenbos het brongebied van de Voer.
Historische waarde:
Reeds in de 12 eeuw was deze site al bewoond door de hertogen van
Brabant. Tervuren genoot een grote belangstelling van de hertogen van
Brabant die het uitbouwde tot een luxueuze residentie. De paar gebouwen
die ervan overbleven bevinden zich aan de Rijkunstdreef nl. Het
"Hoefijzer" en de Sint-Hubertuskapel. De Warande hoorde bij het
hertogelijk paleis en kreeg haar stervorm midden de 18e eeuw. Het paleis
werd in 1782 gesloopt in opdracht van Keizer Jozef II. Het Museum voor
Midden Afrika werd op het eind van de negentiende eeuw aangelegd in
opdracht van Leopold II evenals het Koloniënpaleis dat dateert van 1879.
Er zijn nog sporen van de middeleeuwse burcht te bespeuren. De Tervuurse
dreef werd in 1897 ook in opdracht van Leopold II aangelegd.
Esthetische waarde: Het park van Tervuren heeft gezien zijn schaal en
ontwerpkwaliteit een hoge esthetische waarde.
Sociaal-culturele waarde : Sinds de 12de eeuw is Tervuren, dat
verweven is met het koloniaal verleden van België, een oord met een hoge
vorstelijke interesse.
Ruimtelijk-structurerende waarde:


--------------

C.TEKSTUELE Omschrijving
------------------------

Het omschreven gebied strekt zich uit vanaf de Tervurenlaan tot de
Voervallei ter hoogte van de dorpskern van Vossem. Het park van Tervuren
fungeert tesamen met het Kapucijnenbos als brongebied van de Voer, die
nabij de Vossemvijver het domein uitstroomt. De eerste vermelding van
een nederzetting dateert uit de 8ste eeuw. Reeds in de 12de eeuw was
deze site al bewoond door de hertogen van Brabant. Het middeleeuwse
kasteel werd meermaals verbouwd, de laatste ingrijpende restauratie
gebeurde onder Karel van Lotharingen. Het paleis werd in 1782 gesloopt
in opdracht van Keizer Jozef II. De overblijfselen van dit kasteel,
gelegen aan de vijver nabij de Sint-Hubertuskapel, werden bij
opgravingen uitvoerig onderzocht. De ringmuur rond het park werd
aangelegd tussen 1625 en 1632, een groot deel van deze muur bestaat nog
steeds, vooral langs de kant van Vossem. Op de plaats 'Hoogvorst', nabij
de Sint-Hubertuskapel, liet Karel van Lotharingen door architect Dewez
een nieuw kasteel optrekken, waarvan heden nog de indrukwekkende
stallingen, opgetrokken in hoefijzervorm, overblijven. De
Sint-Hubertuskapel is een voorbeeld van de overgang van classicistische
renaissance naar barok, ze werd in 1617 ingewijd en wordt toegeschreven
aan Wenceslas Cobergher, hoofdarchitect van de Aartshertogen. Koning
Willem I maakte het park over aan de Prins van Oranje als wederdienst
voor zijn bijdrage in de slag van Waterloo. De prins van Oranje liet
vanaf 1817 door architect Vander Straeten een 'paviljoen' in strenge
classicistische stijl optrekken, het zou in 1879 afbranden en op
dezelfde plaats - tegenover de huidige Tervurenlaan - verscheen een
nieuw paleis in Lodewijk XVIde-stijl, waarin tijdens de
Wereldtentoonstelling van 1897 een deel van de Kongolese afdeling
onderdak vond. De naam Koloniënpaleis dateert uit deze periode. De
landschapsarchitect E.Lainé legde het fraaie park aan in Franse stijl
met merkwaardige axiale perspectieven. Er kwam eveneens een groententuin
en boomgaard. Het park werd publiek toegankelijk. Ch.L.Girault tekende
in 1902 in opdracht van koning Leopold II deplannen voor het huidige
Museum voor Midden-Afrika, in een stijl die herinnert aan het grote en
kleine Paleis van Parijs. Het werd in 1910 door koning Albert I
ingehuldigd. In 1911 werd het grootste deel van het domein overgedragen
aan de toenmalige diensten van Waters en Bossen. Het gehele domein, Park
van Tervuren of Warande genoemd, is 225 ha groot, de ringmuur is 7 km
lang, 8 vijvers volgen mekaar op rond een hoger gelegen deel van waaruit
8 dreven vertrekken, die door Karel van Lotharingen aangelegd werden.
Een aantal van deze vijvers kregen een naam: Gorsvijver, Bijvijver,
Molenvijver, Vossemvijver, Grote Vaart, Kleine Vaart. Deze zogenaamde
'zevensterre' in de Warande weerspiegelt de geometrische vormgeving,
kenmerkend voor de in de 17de eeuwse heersende classicistische stijl. De
Gordaalmolen in het Warandedomein, ook Spaans huis genoemd, is een
verbouwd geheel uit de 17de eeuw. De Tervurenlaan werd in 1897 ook in
opdracht van Leopold II aangelegd, waardoor de verbinding met het
Brusselse Jubelpark tot stand kwam.. Deze laan werd beplant met meerdere
rijen kastanjebomen, zowel in de middenstrook als langs de buitenzijde
van de gescheiden rijbanen. Tervuren werd vooral dank zij de
wereldtentoonstelling van 1897 een knooppunt van spoor- en tramlijnen.
De spoorwegverbinding tussen Brussel-Leopoldswijk en Tervuren kwam tot
stand in 1881-1882, aangelegd door een private maatschappij. Het
oorspronkelijke eindstation te Tervuren was gelegen aan de Albertlaan
maar het werd in 1897 omwille van de wereldtentoonstelling overgeplaatst
naar de steenweg naar Leuven, tegenover het park. Het was in 1931 de
eerste spoorlijn in ons land die met elektrische tractie geëxploiteerd
werd. Het reizigersvervoer werd stopgezet eind 1958, goederenverkeer
bleef doorgaan tot 1970. Het mooie houten stationsgebouw is al enkele
decennia verdwenen, enkel een voormalige goederenloods blijf over. In
1896 werd aan de maatschappij Ixelles-Boendael de concessie verleend
voor de tramlijn van Brussel naar Tervuren, die in 1897 klaar kwam en
elektrisch moest geëxploiteerd worden, hetgeen aanvankelijk met
accu-rijtuigen gebeurde. Enkele jaren nadien werd de lijn overgenomen
door de Tramway Bruxellois. Het pittoreske eindpunt van deze lijn, met
een keerlus, is nog steeds in gebruik. Tenslotte kwam in 1897 ook de
Buurtspoorweglijn Leuven-Tervuren klaar, deze sloot aan bij het
spoorwegstation. Vanuit Vossem kwamen de verbindingen met Brussel via
Sterrebeek en met Tienen via Hamme-Mille tot stand. De lijn Vossem
Tervuren werd een aftakking van de lijn Leuven-Brussel. De
tramverbinding Brussel-Tienen-Luik speelde een belangrijke rol tijdens
de tweede wereldoorlog toen de spoorwegverbindingen onderbroken waren.
De verbinding Vossem-Tervuren werd opgeheven in 1954, de lijn
Leuven-Vossem-Brussel bleef nog in gebruik tot 1961. Het centrum van
Tervuren heeft dankzij haar rijk historisch verleden een aantal
prachtige historische gebouwen, zoals de Sint-Jan-Evangelistkerk, de
pastorij, de 18de eeuwse huizen in de Kasteelstraat, kasteel Stolberg-De
Robiano. De Sint-Janskerk, hoofdzakelijk opgetrokken in Brabantse
gotische stijl, is gelegen in het midden van een plein dat vroeger
omzoomd was met oude huizen.De oudste delen van de kerk stammen uit de
13de en 14de eeuw. Het Robianokasteel werd grotendeels in romatische
stijl wederopgebouwd in 1877, de aanpalende maar sterk verbouwde hoeve
uit de 18de eeuw, maakte voordien deel uit van het domein. Het oudste
deel van de pastorij werd opgetrokken in de 17de eeuw in traditionele
bak- en zandsteenstijl, het geheel werd verbouwd in 19de en 20ste eeuw.
