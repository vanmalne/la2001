Abdij Vlierbeek
===============

Anker ID: A20045
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Hydrografische\_Elementen:**

 * waterloop
 * beek

 
**Moerassige gronden:**

 * moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * hof

 
**Landbouwkundig erfgoed:**

 * hoeve
 * schuur
 * stal
 * wagenhuis

 
**Kerkelijk erfgoed:**

 * kerk
 * kapel
 * abdij
 * pastorie

 
**Archeologische elementen:**
ruïne 12de-eeuwse kerktoren

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Waterbouwkundige\_infrastructuur:**

 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij

**Kunstmatige waters:**

 * vijver

 
**Typische landbouwteelten:**

 * hoogstam

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing noord-oostelijke rand

--------------

B.landschapswaarden
-------------------

 Wetenschappelijke waarde:
Op de beboste percelen ten oosten van de abdij komen enkele oude,
monumentale hakhoutstronken voor, dendrologische belangrijk.
Historische waarde:
Samen met de abdij van 't Park is deze van Vlierbeek een van de
belangrijkste elementen die de ontwikkeling van de Leuvense regio in
hoge mate hebben bepaald. De onmiddellijke omgeving van de abdij
vertoont nog tal van sporen (grachtenpatroon) van de verdwenen
baroktuinen. Het abtskwartier en de abdijkerk werden gebouwd naar
ontwerp van architect L.B. Dewez.
Esthetische waarde: De abdijsite vormt een fraaio architecturaal
geheel tegen de achtergrond van de beboste vallei.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 De abdij van Vlierbeek ligt ten noordoosten van Leuven, maar ten
zuiden van de Negenbunders en de drassige vallei van de Molenbeek, die
tot in de eerste helft van de 20ste eeuw aansloot op het toen nog
bestaande deel van het Lovens Broek of Lovenarenbroek. Het gebied is
door de oprukkende bebouwing ingesloten, zodat het een unieke
mogelijkheid biedt om de abdij nog in een breder landschappelijk
perspectief te valoriseren. De dreven, de abdijsite en de akkers errond
zijn bewaard gebleven zoals ze 200 jaar geleden waren. Een deel van de
weiden langsheen de Molenbeek is wel omgezet in populierenaanplantingen
en een aantal vijvers zijn verdwenen en omgezet in weide en bos. Enkele
dreven werden in de nabijheid van de abdij aangeplant. De priorij werd
door de Benedictijnen van Affligem gesticht in 1127, vanaf 1158 werden
de eerste kloostergebouwen opgericht en in 1170 kwam de eerste kerk tot
stand. De abdij werd tijdens de godsdienstoorlogen vernield, pas vanaf
1642 startte de wederopbouw. De abdij was volledig ommuurd. In 1776
startte onder leiding van architect L.B. Dewez een tweede bouwcampagne
waarvan alleen de kerk en het abtskwartier uitgevoerd werden. De ruïne
van de oorspronkelijke kerktoren is nog steeds aanwezig. De abdij werd
in 1796 opgeheven, maar dank zij het Concordaat konden in 1801 de eerste
monniken terugkeren. In 1829 werd Vlierbeek een onafhankelijke parochie.
Buiten enkele kernen zoals Blauwput en Vlierbeek was Kessel-Lo toen nog
volledig agrarisch gebied. De abdijkerk is een merkwaardig homogeen
gebouw in classicistische stijl naar een ontwerp van architect Dewez. De
strenge aaneenschakeling van geometrische volumes zonder enige
versiering valt meteen op. Naast de kerk is het kerkhof gelegen, dat nog
steeds in gebruik is. Dewez ontwierp eveneens het streng classicistisch
L-vormige nieuwe abtskwartier. In de tuin palend aan de kerk vinden we
nog overblijfselen van de in de 17de eeuw wederopgebouwde kloostergang.
Het hoofdgebouw, opgetrokken vanaf 1642, vertoont een strenge
gevelopstand volgens een classicistisch getint barokschema.. Het oude
abtskwartier stamt uit de 16de eeuw, maar werd meermaals verbouwd. In de
moestuin staat nog een 17de-eeuws prieel met rococcostucplafond, sinds
1963 in gebruik als kapel. Enkele aanhorigheden palend aan de westelijke
afsluitingsmuur werden in de 19de eeuw aangepast tot privé-woningen. Het
18de-eeuwse wagenhuis werd eveneens tot woning omgevormd. Tegen de
noordelijke omheining staan hoevegebouwen uit de 17de eeuw waarin
oorspronkelijk ook een bakkerij en brouwerij gehuisvest waren. De
Noorderpoort uit de 17de eeuw was oorspronkelijk uitgerust met een
ophaalbrug, waarvan het ijzerwerk bewaard bleef. De westerpoort met de
portierswoning dateert uit de 16de eeuw. Achter de hoeve zijn nog sporen
van de barokke tuinaanleg te herkennen met een bijhorend
grachtenstelsel. Het perceel van de voormalige 17de-eeuwse parterretuin
is nog herkenbaar. Daarnaast dienen ook de bij de pastorie horende tuin
en de tuin ter hoogte van het voormalige koetshuis vermeld te worden,
evenals restanten van de 18de-eeuwse omgrachte eilandtuin in de
noordoostelijke hoek, restanten van hagen, van de oude pandhof en van de
groententuin. Diverse tuinpercelen zijn bij de kloostergebouwen nog
aanwezig, alsook hoogstamboomgaarden. Zowel binnen als buiten de
omheiningsmuur liggen nog landbouwgronden;
