Duinpolderovergang Ten Bogaerde
===============================

Anker ID: A30054
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * talud

 
noordoosten ankerplaats

**Macroreliëf:**

 * kustduin
 * markante terreinovergang

duin-polderovergang

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve
 * schuur

 
Ten Bogaerde (met schuur!), Belvédère, Kapelhof

**Kerkelijk erfgoed:**

 * kerk
 * abdij

 
Ten Bogaerde (voormalige kerk en abdij)

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige\_infrastructuur:**

 * kanaal
 * grachtenstelsel

 
Langgeleed

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant
 * knotbomenrij

restanten van knotbomenrijen; struweel langs walgracht; overgang

**Typische landbouwteelten:**

 * hoogstam

 
boomgaard bij hoeve Te bogaerde

**Bos:**

 * struweel

 
in duinen

**Bijzondere waterhuishouding:**

 * polder

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Deze ankerplaats ligt gekneld tussen de industriezone ten noordwesten
van Veurne en de bebouwing van Koksijde langs de Ten Bogaerdelaan en de
Robert Vandammestraat. Deze indsutriezone dient gebufferd te worden
aangezin het van verre zichtbaar is door het open landschap. Bovendien
vormt een mogelijke uitbreiding van de bebouwing een bedreiging voor het
duinengebied met in het bijzonder de actieve stuifzone. Het drukke
wegverkeer langs de Ten Bogaerdelaan en de Pannestraat, én de
geluidshinder van het militiar vliegveld van Koksijde doen afbreuk aan
de belevingswaarde van het landschap door de rust verstorende invloed.
Het Langgeleed is gedeeltelijk gedempt wat uit landschappelijk oogpunt
afbreuk doet aan het historisch belang en de esthetische waarde van dit
kanaal.

--------------

B.landschapswaarden
-------------------

 Wetenschappelijke waarde:
De gave duin-polderovergang én, in het bijzonder, de actieve
overstuiving van poldergronden maken van dit gebied een unicum in
België. Deze actieve overgangszone heeft een zeer rijke en gevarieerde
flora. Langs deze overgangszone zorgt kwelwater ook voor zeer specifieke
flora. De duinen vormen een belangrijke standplaats voor
buntgrasmosvegetatie die zeldzaam is.
Historische waarde:
De verschillende gebouwen bij hoeve Ten Bogaerde weerspiegelen haar
ontwikkeling, uitbouw en verschillende historische functies. De gebouwen
van deze hoeve, van het kapelhof en van Belvédère bieden aan de
landelijke omgeving een meerwaarde door hun gaaf en weinig verstoord
voorkomen én omdat ze aan de basis lagen van de ontginning van deze
polders. Het Langgeleed vormt een relict van een transportkanaal voor
grond- en afgeleide stoffen uit de omgeving; de loop volgt bovendien een
toegeslibde kreek.
Esthetische waarde: De duin-polderovergang wordt geaccentueerd door
de lineaire begroeiing waarbij de onderbreking ervan het actief
stuifgebied markeert. Deze bomenrij vormt bovendien de grens tussen het
open polderlandschap en het meer gesloten duinenlandschap. De hoge
gaafheid van het bouwkundig erfgoed vormt door de relatie met de
omgeving als basis van de ontginning een meerwaarde voor het landschap.
Bovendien vallen de gebouwen (en zeker hoeve Ten bogaerde) op in dit
open landschap.
Sociaal-culturele waarde :
Ruimtelijk-structurerende waarde:
De duin-polderovergang vormt een zeer sterke en opvallende
landschappelijke grens. Het opvallend bouwkundig erfgoed van de
abdijhoeve Ten Bogaerde omgeven met bomenrijen langs de grachten en een
boomgaard, vormt een dominante blikvanger in dit open polderlandschap.

--------------

C.TEKSTUELE Omschrijving
------------------------

 Deze ankerplaats ligt op het grondgebied van de gemeenten Veurne en
Koksijde, ten westen van het militair vliegveld van Koksijde. In de
ankerplaats bevindt zich de bodemkundige grens en de graduele overgang
tussen de polders en het duinfront. Het duinfront heeft zich tijdens de
14e-16e eeuw gevormd bovenop de resten van veel oudere duinen. Deze
duinen vormen een nagenoeg unieke standplaats in België voor
Buntgras-mosvegetatie die een droog en zuur milieu (zoals in de duinen)
prefereert. Door actief stuiven van de duinen, wordt achter dit front
een zeer laag gelegen duinpanne gevormd. Dit is een zeer nat stuk waar
pioniersvegetatie voorkomt. Rond de 4e-8e eeuw AD - zgn.
Duinkerke-II-transgressiefase - zorgde een zee-inbraak voor de afzetting
van de typische zware polderklei, en lokaal voor veenvorming. In de
geulen zelf werd voornamelijk zand afgezet, in de aangrenzende gronden
eerder klei. Nadien zijn er nog dergelijke zee-inbraken geweest, maar
dit gebied werd toen reeds beschermd door de huidige duinengordel.
Polders waar sedimenten van de Duinkerke-II-afzettingen aan het
oppervlak liggen, noemt men Oudlandpolders. De zandige geulgronden
kwamen later hoger te liggen dan de kleiige en venige gronden omdat ze
minder inklonken dan de omliggende kleiige en venige gronden toen het
gebied beter gedraineerd werd. De percelen tussen het Langgeleed en de
duinen vertonen microreliëf dat waarschijnlijk te wijten is aan de
ontginning van zandige klei voor bakstenen. In het noordoosten ziet men
nog een laag taludje langs een perceelsrand. In de percelen zelf komen
zeer ondiepe afwateringslaantjes voor. In dezelfde percelen komt ook
kwelwater uit het duinfront aan de oppervlakte, waardoor deze percelen
zeer vochtig zijn en een zeldzame en specifieke flora hebben. In de
polders zorgt een netwerk van grachten voor de afwatering van dit zeer
laag gelegen gebied. De grachten wateren af naar het Langgeleed; dit
kanaaltje is uitgegraven in de bedding van een zijtak van de Ijzergeul.
De ontgonnen turf en de klei (bakstenen) werden via het Langgeleed
getransporteerd. In de grachten staan momenteel enkel rietkragen en her
en der een eenzame (knot)boom. De overgangszone tussen polders en duinen
in de ankerplaats wordt gekenmerkt door actieve overstuiving van
polderafzettingen met zand vanuit het duinfront. De graduele overgang
tussen duinen en polder en de actieve overstuiving maken dit gebied
uniek in België en bijgevolg zeer waardevol. Zowel het reliëfsverschil,
als de bomenrij langs de overgang, als een actieve stuifhelling (niet
begroeid) maken deze bodemkundige overgang van duinen naar polder ook
visueel zeer opvallend. De schoolhoeve Ten Bogaerde was tijdens de
middeleeuwen in handen van de Cisterciënzerorde van de Onze-Lieve-Vrouw
Ter Duinen in Koksijde die het gebied ontgonnen hebben. Op het einde van
de 16e eeuw besliste men Hoeve Ten Bogaerde te gebruiken als abdij en ze
daartoe verder uit te bouwen. Men recupereerde bouwmaterialen uit de
verwoeste Ter Duinen abdij. De hoeve is omringd door een middeleeuwse
walgracht die niet meer intact is. In het noorden staat de middeleeuwse,
monumentale schuur die zowel een opslagplaats voor graan en stro was,
als een woongebouw. Drie muren zijn nog authentiek. Het volume van het
huidige stalgebouw omvat niet de volledige zijgevels. De kerk en de
abtswoning zijn pas in de 17e eeuw bijgebouwd toen de hoeve ook als
abdij werd gebruikt. Aansluitend bij de gebouwen ligt nog steeds een
boomgaard. Naast de hoeve Ten Bogaerde vormen ook Belvédère en het
Kapelhof door hun gaafheid en lage verstoring door nieuwbouw belangrijk
bouwkundig erfgoed. De Svinkxweg (westelijke grens tussen Kapelhof en
Belvédère) is een vrij oude weg die aangelegd is op een voormalige
kreekbedding. De Ten Bogaerdelaan vormt in het oosten de grens van deze
ankerplaats. Ze was eertijds de verbinding tussen de hoeve en de
nederzetting St.-Idesbald. Langs de wegen en het geleed stonden ook
bomen en struiken. Vanaf het einde van de 19e eeuw werden in de
duinpannes delen genivelleerd en als akkerland gebruikt. In het
noordoosten van de ankerplaats lijkt het duinfront onderbroken. De
duinen zijn hier genivelleerd geweest waarschijnlijk om als
akkerlandperceel te gebruiken. Ook het dominante site van hoeve Ten
Bogaerde vormt een aanzienlijk blikvanger in dit vlakke en open
landschap.
