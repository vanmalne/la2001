Bogaarden en Bellingen
======================

Anker ID: A20029
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * holle weg

**Hydrografische\_Elementen:**

 * beek

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin

 
**Nederzettingspatronen:**

 * nederzettingspatroon
 * gehucht

**Kastelen, landgoederen en aanhorigheden:**

 * muur

 
**Landbouwkundig erfgoed:**

 * hoeve
 * schuur
 * stal

 
**Molens:**

 * windmolen

 
**Kerkelijk erfgoed:**

 * kerk
 * kapel
 * abdij
 * klooster
 * pastorie

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * bomenrij
 * perceelsrandbegroeiing

**Historisch stabiel landgebruik:**

 * kouters

 
**Bos:**

 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

In het ganse gebied komt verspreide bebouwing voor, naast talrijke grote
hoeven, de dorpskernen en gehuchten zijn tevens in de omschrijving
begrepen

--------------

B.landschapswaarden
-------------------

 Wetenschappelijke waarde:
De beboste delen van de beekvalleien (in het bijzonder het
Moulliebos) herbergen waardevolle vegetaties. Het kasteelpark Den Daal
heeft dendrologische waarde.
Historische waarde:
De dorpskernen van Bogaarden en Bellingen (waarvan het ontstaan
samenhangt met de priorij van Cantimpré) zijn in de loop van de eeuwen
weinig veranderd. Historische hoeves vormen een ongewoon belangrijk deel
van het gebouwenpatrimonium. Het in zijn huidige vorm vooral 19de-eeuwse
kasteeldomein Den Daal is een typisch voorbeeld van domeinaanleg uit die
periode.
Esthetische waarde: Het golvend landschap met diep ingesneden
beekdalen en bosjes en de kleine dorpskernen met talrijke oude gebouwen
geven het gebied een hoge esthetische waarde.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Het omschreven gebied ligt ten zuiden van Pepingen, in de vork gevormd
door de wegen Asse-Leerbeek-Edingen en Ninove-Leerbeek-Halle.
Leemgronden zijn kenmerkend in dit sterk heuvelend landschap, met holle
wegen en ruggen tot 70 meter hoog en meer, met de Roskambeek, de
Bellingenbeek en de Teleweidebeek, die afwateren naar de Zuunbeek, welke
op haar beurt deel uit maakt van het Zennebekken. Naast Bogaarden en
Bellingen omvat het afgebakende gebied ook de gehuchten Hoesnaeke,
Geiling, Plutsingen, Teleweide en Terheugen. Bogaarden en het landschap
in de omgeving ervan zijn gedurende twee eeuwen nagenoeg ongewijzigd
gebleven. De woningspreiding, wegeninfrastructuur en het bodemgebruik
bleven onveranderd, met uitzondering van een deel van de hooilanden waar
canadapopulieren werden aangeplant. De boerderijen van waaruit in de
18de eeuw het gebied werd uitgebaat bestaan nog en zijn nog in bedrijf.
Het hof Ter Kammen met een imposant rococowoonhuis was eertijds een
brouwerij van de abdij van Cantimpré. Het is een gesloten hoeve met
gewitte bakstenen gebouwen omheen een geplaveide binnenplaats. Vermelden
we verder in de omgeving het Hof te Plutsingen, het Hof van Sergeantens,
het Hof Tasseneirs en de Kamsmolen bij Heikruis. De omgeving van de
Sint-Theodarduskerk heeft een sfeervolle aankleding met o.m. een aantal
fraai neoclassicistische gevels uit de 19de eeuw. De Romaanse kerktoren
dateert vermoedelijk uit de 11de eeuw en werd opgetrokken uit
groenachtige breuksteen, ontgonnen in de omgeving. Hij is in alle
richtingen als een baken in het landschap herkenbaar. Het kerkhof ligt
hoger dan de straat en is met een muur omgeven. Bellingen is een
landelijke dorp zonder echte kern maar met een aantal Brabantse
vierkantshoeves aan de Roskambeek. Het centrum omvat een 19de eeuwse
pastorij, de laatgotische kerk, enkele imposante vierkantshoeves en de
overblijfselen van de O.L.Vrouwpriorij. Deze priorij werd in 1182
gesticht als afhankelijkheid van de augustijnerabdij van Cantimpré
(Kamerijk), ze kende een snelle bloei dank zij de steun van de heren van
Edingen. Na de verwoesting van de abdij van Cantimpré werd Bellingen een
tijdlang verheven tot abdij maar werd in 1796 opgeheven. Heel wat
gebouwen getuigen nog van de welstand ten tijde van het bestaan van de
priorij. In de omgeving liggen ook de hoeve Roskam en het Klooster
Terloo. Het dorpsgezicht is er de laatste 150 jaar nagenoeg niet
gewijzigd. De 17de-eeuwse gotische O.L.Vrouwkerk vormt met de voormalige
abdijhoeve een indrukwekkend geheel in het landschap. De meeste van de
huidige hoevegebouwen stammen uit de 19de eeuw. Een omheiningsmuur uit
natuur-en baksteen verbindt de hoeve met de kerk. Ten zuiden van
Bellingen ligt op een helling het Moeliebos (Mouilliebos) en het
Daleveld. Het Moeliebos is een typisch voorbeeld van de bron- en
beekbegeleidende bosjes in de leemstreek, het bestaat uit een diep
ingesneden, asymmetrisch , bebost beekdal omgeven door glooiende weiden.
Deze alluviale bosjes zijn tevens zeer soortenrijk. Het zijn delen van
het diep ingesneden leemplateau ten zuidwesten van Halle. De westflank
van het valleitje, het Daleveld, bestaat uit zwak of matig gleyige
leemgronden, die weinig doorlatend zijn. De dorpskernen van Bogaarden en
Bellingen evenals het gehucht Hoesnake zijn als dorpsgezicht beschermd,
de respectievelijke kerken, de hoeve Cantimpré en het Hof ter Kammen
zijn als monument beschermd.
