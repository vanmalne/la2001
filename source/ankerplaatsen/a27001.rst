Asdonk, Grote Beek en Kleine Beek
=================================

Anker ID: A27001
----------------



A.TEKSTUELE Omschrijving
------------------------

Asdonk ligt ten zuidoosten van de dorpskern van Engsbergen, een
deelgemeente van Tessenderlo. Voorheen was het een waterrijk gebied ten
noorden van de vallei van de Grote en de Kleine Beek. Het gaat hier om
een systeem van meerdere parallelle beken. De Genevense Vliet vervoegt
de Grote Beek, de Middelbeek stroomt in de Kleine Beek, tesamen vormen
ze het Zwart Water. De bruinzwarte valleigronden bedekken lagen met
venig materiaal, de randen van de vallei worden geaccentueerd door een
reeks geïsoleerde Diestiaanheuvels die meestal 40 tot 50 meter hoog
zijn: Ekelenberg, Kruisberg, Schellekesberg en Hooilandseberg.
Toponiemen zoals Schansbeemden, Rietbroek, Schouwbroek, Paasdonken,
Schutshagen en Willebroek zijn kenmerkend voor een dergelijk
valleigebied, waarin ook turfputten voorkomen. Uiteraard komen er
slechts weinig hoeves voor in deze vallei: hoeve Bolhuis, hoeve De
Schans. Ten noorden van de Grote Beek, op het grondgebied Deurne (Diest)
ligt het 19de-eeuwse kasteel Kievit. Op het grondgebied van de provincie
Limburg is het aansluitende landschap minder gaaf bewaard. De gebouwen
en de moestuin van het landgoed Groot Asdonk liggen op het grondgebied
van het Brabantse Molenstede, een deelgemeente van Diest. Het
landschapspark in Engelse stijl ligt ten noorden van deze gebouwen op
het grondgebied van het Limburgse Engsbergen, een deelgemeente van
Tessenderlo. Groot Asdonk is een voormalige hoeve van de abdij van
Averbode. Het domein is ongeveer 40 ha groot en omvat het park in
landschappelijke stijle, aangelegd in het eerste kwart van de 19de eeuw,
een schuur, een hoeve en een herenverblijf in los verband, daterend van
de 17de tot de 20ste eeuw. Een eikendreef leidt naar het domein. Ten
noorden van het huis en in de as ervan ligt een uitgestrekt rechthoekig
grasveld zoals het in het begin van de 19de eeuw aangelegd werd: aan
drie zijden strek omwald, de westelijke arm van deze omwalling is deels
verbreed tot een landschappelijke vijver. De tuinpercelen zijn omringd
door een bomengordel. Ten oosten ligt een perceel bos en ten westen,
aansluitend bij de westelijke wal, een complex van nu droge vijvers,
landtongen en eilanden onder gemengd loofbos. Ten westen van Asdonk ligt
het Prinsenbos: een oorspronkelijk heide gebied, dat in de eerste helft
van de 19de eeuw bebost werd en nadien perceelgewijs gerooid werd. 



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het gaat om een broekgebied met vijvers, die interessant zijn voor
fauna en flora.

Historische waarde:
~~~~~~~~~~~~~~~~~~~


Het landbouwlandschap rond Groot en Klein Asdonk met zijn grote
blokpercelen gescheiden door rechte dreven is een typisch voorbeeld van
een relatief recent (18de-19de-eeuws), bijna 'klassiek'
ontginningslandschap. Het park van Groot Asdonk is een typische en voor
de regio unieke 'jardin à l'anglaise', een bijna rococo-achtige wirwar
van brede grachten en eilanden binnen een strakke omkadering, typisch
voor de vroeg-landschappelijke tuinarchitectuur.

Esthetische waarde:
~~~~~~~~~~~~~~~~~~~

Het gebied heeft een hoge belevingswaarde dank
zij de aanwezigheid van een vroege landschappelijke tuin met bruggetjes,
eilanden, rododendrons, in contrast met de oudere straklijnige aanleg
rond de hoeves.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek
 * vallei


**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof


**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * landgoed
 * kasteelgracht


**Landbouwkundig erfgoed:**

 * hoeve
 * schuur
 * stal


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij
 * perceelsrandbegroeiing

**Kunstmatige waters:**

 * turfput
 * vijver


**Topografie:**

 * historisch stabiel


**Bos:**

 * loof
 * broek


**Bijzondere waterhuishouding:**

 * droogmakerij



OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing bij Asdonk, Dassenaarde, Engsberg, Rietbroek en
Hooilandse berg
