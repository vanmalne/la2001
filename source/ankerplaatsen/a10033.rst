Sint-Bernardusabdij
===================

Anker ID: A10033
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin

 
**Kastelen, landgoederen en aanhorigheden:**

-muur

 
**Kerkelijk erfgoed:**

-kerk
-kapel
-abdij

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep

 
**Lijnvormige elementen:**

-dreef

OPMERKINGEN EN KNELPUNTEN
~~~~~~~~~~~~~~~~~~~~~~~~~

De abdij van Bornem heeft een belangrijke functie voor het plaatselijke
sociale- en verenigingsleven.

--------------

B.landschapswaarden
-------------------

 Wetenschappelijke waarde:
Geen.
Historische waarde:
Met haar oorsprong in 1603, heeft de St.-Bernardusabdij een zeer
belangrijke historische waarde. De huidige gebouwen dateren uit de 2de
helft van de 18de eeuw, uitgezonderd de kerk die in 1840 werd
(her)opgebouwd. De tuin die in 1772 werd aangelegd, is nog goed
herkenbaar zoals bij Vandermaelen (1854) en de kaarten van het M.G.I
(1909).
Esthetische waarde: Aan de noordzijde van de abdijtuin heeft men een
mooi zicht op de broekbossen van het domein van het kasteel van Bornem.
Dit zicht moet zeker worden bewaard.
Sociaal-culturele waarde : Geen.
Ruimtelijk-structurerende waarde:
Geen.

--------------

C.TEKSTUELE Omschrijving
------------------------

 De Sint-Bernardusabdij is gelegen in de gemeente Bornem, net ten
zuiden van de Schelde. Grenzend aan de dorpskern wordt deze ankerplaats
langs 3 zijden omgeven door bewoning. Enkel langs de noordkant, waar de
ankerplaats grenst aan de bossen van 't Graafschap van het Kasteel van
Bornem, is er een visuele en tegelijk esthetisch waardevolle relatie met
de omgeving. De abdij van Bornem of de St.-Bernardusabdij heeft
voornamelijk een belangrijke cultuurhistorische waarde. Het ommuurde
domein, dat vroeger volledig door een gracht werd omgeven, vindt haar
oorsprong in 1603. In haar geschiedenis deed het voormalige klooster
dienst als opleidingscollege. Op de plaats van het in 1768 afgebroken
klooster, werd in de 2de helft van de 17de eeuw de huidige
St.-Bernardusabdij gebouwd. Het betreft een classicistisch en vrij
homogeen complex van 4 onderkelderde vleugels, met kloosterpand, rondom
een binnenplaats. De neoclassicistische kerk, die de noordelijke vleugel
uitmaakt, dateert van 1840. De tuin die de abdij omgeeft, werd aangelegd
in 1772. In de 2de helft van de 18de eeuw werden werkhuizen, stallen,
schuren en een wijngaardserre toegevoegd en werd het geheel omgeven door
een bakstenen muur met steunberen. Van het oorspronkelijke Engelse
klooster resten nog het claustrum en het college. Vandaag vervult de
abdij van Bornem een belangrijke functie voor het plaatselijke sociale-
en verenigingsleven.
