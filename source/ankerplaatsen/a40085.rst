Kasteeldomein Baudries
======================

Anker ID: A40085
----------------



C.TEKSTUELE Omschrijving
------------------------

Het kasteeldomein Baudries ligt ten noordoosten van het dorp
Dikkelvenne, bij Gavere. Het "Goed te Baudries" werd in de 14e eeuw
reeds vermeld als leen van de heerlijkheid Gavere. Als oudste
vertegenwoordiger van de heerlijkheid "Baudry" vinden wij Jan Sloeve,
schepen van de stad Gent, wellicht de eerste bezitter van het domein van
1305 tot 1320. Deze patriciërsfamilie zal het erfgoed, tot in de 15e
eeuw in bezit houden. Met de komst van de familie van Spangen zou het
erfgoed gedurende 14 generaties in de familie blijven. Enkele
afstammelingen zouden zich de titel van baron of gravin toeëigenen. Zo
onder andere Marie Justine de Spangen van Uyternessse. Nadat de
fundering van de oude kerk te Dikkelvenne gelegen in de wijk Rotse, in
1820 het had begeven, leende deze gravin geld en ruilde ze een perceel
grond op het domein van het kasteel van Baudries met de gemeente, voor
de bouw van de nieuwe kerk, waar later een nieuwe dorpskern zou
ontstaan. Dankzij haar tussenkomst konden de bouwwerken in 1824 een
aanvang nemen. Wanneer in 1865 een nieuwe pastorie wordt gebouwd
voorziet graaf Karel Victor het van een arduinen balkon, ondersteund
door twee granieten kolommen. In 1899 besliste de graaf het kasteel en
park te renoveren. Na het sneuvelen van hun zoon in 1915 in WO I, worden
in 1921 twee monumenten tegen de voorgevel van de kerkmuur aangebracht.
In de gevel van het koor zijn zes grafelijke familiezerken ingemetseld,
en onder de grafelijke loggia bevindt zich een grafkelder. De
hoofdingang van het kasteel is gelegen in de Kerkstraat. In 1893 was
deze beplant met een rij olmen. Door een zware storm in 1910 werden
talrijke bomen uitgerukt en later vervangen door een dubbele rij beuken.
Vroeger kon de toegangsbrug over de wal door een smeedijzeren hek worden
afgesloten. Centraal ligt een rechthoekig grasveld loodrecht op het
kasteel dat omzoomd is door een brede toegangsweg in witte kiezel die
naar de ingangsdeur leidt. Over de oorsprong van het oudste
kasteelgebouw kon niets worden teruggevonden. Bij de aanleg van een
telefoonlijn is men op de oude vestigingsmuren gestoten. Bijna zeker
kunnen wij vaststellen dat rond 1780 een eerst "maison de campagne" werd
gebouwd door baron van Spangen. Het bestond uit een U- vormige
contructie met een voorgevel van negen traveeën. Aansluitend aan de
beide zijvleugels waren dienstgebouwen in beschilderde baksteen
opgetrokken. Zij werden als paardenstallen, zadelmakerij, bergplaats
voor koetsen, schuur, keuken, eetzaal en logie voor personeel gebruikt.
Rondom het kasteeldomein ligt een uitgebreid park. Het park werd na de
renovatie van het kasteel terug aangelegd. Het resultaat is vooral langs
de achterzijde zichtbaar. Het omvat: grasperken, sierstruiken, bloemen,
mooie exotische boomsoorten en coniferen. Rechts van het kasteel is er
een groententuin. De wal die omheen het kasteel en park liep en als het
ware een verdedigingsgordel vormde omheen het domein, werd achteraf
grotendeels opgevuld. Enkel het kasteel met de rechterbijgebouwen worden
nu nog door de slotgracht omringd. Rond het park is er een bos dat
grenst aan de Kerkstraat, de Gemeentestraat, de Kasteelstraat en de
Graaf de Lichterveldestraat. Uit het noorden sluit de vallei van de
Dikvijversbeek op het domein aan, in het oosten ligt de
Boeversbeekvallei. Deze valleien liggen onder grasland, met
perceelsrandbegroeiing. De valleien zijn deels bebost.



B.landschapswaarden
-------------------



Historische waarde:
~~~~~~~~~~~~~~~~~~~


Het "Goed te Baudries" werd in de 14e eeuw reeds vermeld als leen van
de heerlijkheid Gavere. In de jaren 1820 werd op de grond van het domein
een kerk gebouwd.In 1899 besliste de graaf het kasteel en park te
renoveren. Na het sneuvelen van hun zoon in 1915 in WO I, worden in 1921
twee monumenten tegen de voorgevel van de kerkmuur aangebracht.

Esthetische waarde:
~~~~~~~~~~~~~~~~~~~

Rondom het kasteeldomein ligt een uitgebreid
park. Het park werd na de renovatie van het kasteel terug aangelegd. Het
resultaat is vooral langs de achterzijde zichtbaar. Het omvat:
grasperken, sierstruiken, bloemen, mooie exotische boomsoorten en
coniferen. Een dreef verbindt het park met het dorp.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het kasteeldomein met omringende bossen ligt juist stroomafwaarts de
samenvloeiing van twee beekvalleitjes. Aan de rand van het kasteeldomein
staat de kerk van Dikkelvenne.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * holle weg

**Hydrografische Elementen:**

 * beek



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


park van Baudries

**Kastelen, landgoederen en aanhorigheden:**

 * kasteel
 * kasteelgracht


dienstgebouwen, stallen, koetshuis, paardestallen

**Landbouwkundig erfgoed:**

 * hoeve
 * schuur
 * stal


**Kerkelijk erfgoed:**

 * kerk


kerk van Dikkelvenne

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef

**Bos:**

 * naald
 * loof
 * hakhout
 * middelhout
