Vallei van de Kleine Wilborrebeek met de kasteeldomeinen Hovorst en Boutersem
=============================================================================

Anker ID: A10041
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * beek
 * vallei


Kleine Wilborrebeek, Kleine Beek, Pulse Beek, Bosloop, Molenbeek

**Moerassige gronden:**

 * moeras
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


kasteelpark

**Kastelen, landgoederen en aanhorigheden:**

 * kasteel
 * kasteelgracht


Kasteel Boutersemhof, Kasteel Hovorst

**Bouwkundig erfgoed:**

 * huis


molenhuis, neoclassicistisch burgerhuis

**Landbouwkundig erfgoed:**

 * hoeve
 * stal
 * wagenhuis


**Molens:**

 * watermolen


**Kerkelijk erfgoed:**

 * kapel


**Klein historisch erfgoed:**

 * schandpaal


pomp met waterbak

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * pad


oude paden; b.v. oude binnenpad naar Pulderbos

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * houtkant
 * hagen
 * perceelsrandbegroeiing

**Kunstmatige waters:**

 * poel


**Topografie:**

 * onregelmatig
 * historisch stabiel


**Historisch stabiel landgebruik:**

 * permanent grasland


stabiel bos

**Bos:**

 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Om de waarden van dit landschap te behouden, is het ten zeerste gewenst
dat de antropogene invloeden, die zich langsheen de randen van het
gebied manifesteren, niet verder in het landschap doordringen.

--------------

B.landschapswaarden
-------------------

Wetenschappelijke waarde:
De wetenschappelijke waarde van deze ankerplaats wordt in de eerste
plaats bepaald door de geomorfologische opbouw van de valleien en hogere
gronden met de bijhorende bodemtypen. Daarnaast is er de verscheidenheid
van de verschillende begroeiingen op een vrij kleine schaal ten gevolge
van de sterk variërende milieuomstandigheden als vochtigheidsgradiënten,
bodemtypen en beheer, alsook het historische stabiele bos. We vermelden
ook de botanische waarde van zowel de graslanden en de bossen als de
moerassen en de oevers van de beken.
Historische waarde:
Het Binnenbos en omgeving betreft een voorbeeld van een oude
landschapsstructuur en landschapsopbouw die reeds ontstaan is in de 18de
eeuw. Uit de historische kaart van Ferraris uit 1777 maken we op dat ook
toen de waterlopen, paden, dreven, kasteelparken, bos en graslanden de
bepalende elementen waren in het landschap. Niet enkel de
landschapsstructuur heeft een belangrijke historische waarde; binnen de
grenzen van deze ankerplaats vinden we immers ook heel wat bouwkundig
erfgoed. Kasteel Hovorst gaat tenminste terug tot de 15de eeuw en wordt
dan ook vermeld bij Ferraris; het kasteelgebouw kreeg zijn huidige
uitzicht bij verbouwingen in het begin van de 20ste eeuw. De
domeinstructuur is goed herkenbaar en relatief gaaf bewaard gebleven in
vergelijking tot wat we terugvinden op de MGI-kaart uit 1909. De
watermolen, horende bij Kasteel Hovorst werd opgetrokken in 1662 en
herbouwd in 1885. Ten westen van deze watermolen staat de voormalige
brouwerij 'De Valck' met een neoclassicistisch burgerhuis uit de 2de
helft van de 19de eeuw. Ook 'Boutersomhof', het voormalige cijnshof van
Boutersem, wordt reeds vermeld bij Ferraris. Oorspronkelijk betrof het
een omheinde hoeve uit de 13de eeuw, doch vandaag is het een landhuis
uit de 19de eeuw. De 'Schoutvorsthoeve' werd reeds vermeld in 1566, doch
volledig herbouwd in 1715. De 'Boskapel', gelegen aan de Wilborrebeek,
betreft een kleine bakstenen kapel uit de 19de eeuw.
Esthetische waarde: Dit kleinschalige landschap in de valleien van de
Kleine Wilborrebeek, de Kleine Beek, de Pulse Beek en de Dorpsloop,
vormt nog een uitgestrekt geheel, waarin de beken met hun valleien
ruimte krijgen. De afwisseling van open en gesloten structuren, die
verbonden zijn door paden, wegels en wegen en worden aangevuld met
houtkanten, bomenrijen en dreven resulteert in een esthetisch waardevol
gebied met een kenmerkend uitzicht. De aanwezigheid van de kastelen met
hun domeinen, alsook de watermolen en enkele hoeven dragen bij tot de
hoge belevingswaarde van dit landschap.
Sociaal-culturele waarde : De 'Schoutvorsthoeve' was eertijds
vermoedelijk de zetel van de Hoofdrechtbank van Zandhoven, mogelijk
tevens woonplaats van de vorster. In de besloten tijd werden er in 1798
geheime godsdienstoefeningen gehouden.
Ruimtelijk-structurerende waarde:
In dit typisch, kleinschalig Kempisch gebied wordt de hoofdgraat
gevormd door een aantal waterlopen met hun valleien. Afwisselend komen
op (graslanden, beemden, moerassen) en gesloten (struweel, loof- en
naaldbos) structuren voor, doorsneden door oude paden, dreven en kleine
landschapselementen, wat resulteert in een compartimentenlandschap. De
kasteeldomeinen Hovorst en Boutersomhof vormen opvallende elementen in
dit geheel.

--------------

C.TEKSTUELE Omschrijving
------------------------

De ankerplaats 'Vallei van de Kleine Wilborrebeek met de
kasteeldomeinen Hovorst en Boutersem' is gelegen op grondgebied van de
gemeente Zandhoven en wordt begrensd door de dorpskernen van Zandhoven
en Pulderbos in het westen, noorden en oosten en het Albertkanaal in het
zuiden. Het landschap is grotendeels gelegen in de valleien van de
Kleine Wilborrebeek, de Pulse Beek, de Kleine Beek en de Dorpsloop. Het
Binnenbos en omgeving betreft een voorbeeld van een oude
landschapsstructuur en landschapsopbouw die reeds ontstaan is in de 18de
eeuw. Uit de historische kaart van Ferraris uit 1777 maken we op dat ook
toen de waterlopen, paden, dreven, kasteelparken, bos en graslanden de
bepalende elementen waren in het landschap. Iets meer dan een halve eeuw
later (Vandermaelen, 1854) is het bosareaal merkbaar teruggedrongen;
beboste zones hebben plaats moeten maken voor akkers en hooilanden.
Opvallend ook is het verdwijnen van heel wat dreven. In het begin van de
20ste eeuw (MGI, 1909) is het aandeel bos opnieuw toegenomen. Enkel in
de valleien van de Molenbeek en de Wilborrebeek zijn de beemden nog
bijna volledig in gebruik. In het huidige landschapsbeeld is de beboste
zone nog iets toegenomen, en dan met name langsheen de Wilborrebeek,
maar nog steeds vinden we langsheen de waterlopen ook graslanden terug.
Dreven, kleine landschapselementen en paden vormen ook vandaag
belangrijke elementen in dit kleinschalige landschap. Niet enkel de
landschapsstructuur heeft een belangrijke historische waarde; binnen de
grenzen van deze ankerplaats vinden we immers ook heel wat bouwkundig
erfgoed. Kasteel Hovorst gaat tenminste terug tot de 15de eeuw en wordt
dan ook vermeld bij Ferraris. Het betreft een omwald en omhaagd kasteel
in de as van een beukendreef en omgeven door een beboomd park. het
kasteelgebouw kreeg zijn huidige uitzicht bij verbouwingen in het begin
van de 20ste eeuw. De domeinstructuur is goed herkenbaar en relatief
gaaf bewaard gebleven in vergelijking tot wat we terugvinden op de
MGI-kaart uit 1909. De watermolen, horende bij Kasteel Hovorst werd
opgetrokken in 1662 en herbouwd in 1885. Ten westen van deze watermolen
staat de voormalige brouwerij 'De Valck' met een neoclassicistisch
burgerhuis uit de 2de helft van de 19de eeuw. Ook 'Boutersomhof', het
voormalige cijnshof van Boutersem, wordt reeds vermeld bij Ferraris.
Oorspronkelijk betrof het een omheinde hoeve uit de 13de eeuw, doch
vandaag is het een landhuis uit de 19de eeuw. Opvallend zijn de dubbele,
8-vormige omgrachting en de 100 jarige ceder voor het kasteel. Bij de
ingang van het Boutersemhof staat ook nog een hoeve, die opklimt tot de
18de eeuw. De 'Schoutvorsthoeve', gelegen aan het oude binnenpad naar
Pulderbos, werd reeds vermeld in 1566, doch volledig herbouwd in 1715.
Het was eertijds vermoedelijk de zetel van de Hoofdrechtbank van
Zandhoven, mogelijk tevens woonplaats van de vorster, helper van de
schout. In de besloten tijd werden er in 1798 geheime
godsdienstoefeningen gehouden. De 'Boskapel', gelegen aan de
Wilborrebeek, betreft een kleine bakstenen kapel uit de 19de eeuw. De
wetenschappelijke waarde van deze ankerplaats wordt in de eerste plaats
bepaald door de geomorfologische opbouw van de valleien en hogere
gronden met de bijhorende bodemtypen. Daarnaast is er de verscheidenheid
van de verschillende begroeiingen op een vrij kleine schaal ten gevolge
van de sterk variërende milieuomstandigheden als vochtigheidsgradiënten,
bodemtypen en beheer, alsook het historisch stabiele bos. We vermelden
ook de botanische waarde van zowel de graslanden en de bossen als de
moerassen en de oevers van de beken. Dit kleinschalige landschap in de
vallei van de Kleine Wilborrebeek vormt nog een uitgestrekt geheel
waarin de beken met hun valleien ruimte krijgen en als opvallende
ruimtelijke structuren ook de hoofdgraat vormen. De afwisseling van open
(graslanden, beemden, moerassen) en gesloten (struweel, loof- en
naaldbos) vegetaties die verbonden zijn door paden, wegels en wegen en
worden aangevuld met houtkanten, bomenrijen en dreven resulteert in een
esthetisch waardevol compartimentenlandschap met een kenmerkend
uitzicht. De aanwezigheid van de kastelen met hun domeinen, alsook de
watermolen en enkele hoeven dragen bij tot de hoge belevingswaarde van
dit landschap. kleinschalig Kempisch gebied wordt de hoofdgraat gevormd
door een aantal waterlopen met hun valleien. Om de intrinsieke waarden
van dit landschap te behouden, is het ten zeerste gewenst dat de
antropogene invloeden, die zich langsheen de randen van het gebied
manifesteren, niet verder in de ankerplaats doordringen.
