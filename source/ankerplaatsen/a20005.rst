Gravenkasteel Humbeek
=====================

Anker ID: A20005
----------------



C.TEKSTUELE Omschrijving
------------------------

De ankerplaats met het Gravenkasteel ligt ten zuiden van
Kapelle-op-den-Bos, op de westelijke over van het kanaal
Brussel-Willebroek. Op de oostelijke oever van het kanaal ligt het Bos
van Aa. Ten noorden van het kasteel ligt het Gravenbos, een typisch
18de-eeuws sterrebos, waarvan het hoofdpatroon nagenoeg ongewijzigd
gebleven is. Romantische aanpassingen in de 19de eeuw bleven achterwege.
De wijdere omgeving van het Gravenbos onderging wel een aantal grotere
wijzigingen. De weiden tussen het bos en de ten westen van het gebied
gelegen Driebosbeek werden na de rooiing van een deel van het bos
aangelegd. Dit gebeurde in het begin van de 19de eeuw. De dreven rondom
het bos zijn grotendeels verdwenen. De natste weiden en percelen
gemengde loofbossen werden omgezet in populieraanplantingen. Sasbeek,
Bosbeek en Merskensbeek stromen door het gebied, evenals een aantal
grachten. Verspreid over het gebied liggen talrijke kapelletjes. Het
Graven- of Lundenkasteel is een waterkasteel, ingeplant in een groot
bomenrijk park met een oud drevenpatroon, ten noorden aansluitend bij
het Gravenbos. Het algemene volume en sommige constructies komen nog
sterk overeen met de 17de-eeuwse toestand. De aangepaste brug over de
ringgracht en de barokpoort geven toegang tot een ommuurd staatsieplein
dat in het begin van de 17de eeuw grondig zou hersteld zijn. Het kasteel
is een hoog en complex gebouw, gemarkeerd door een torentje en een
dakruiter. De hoofdgevel wordt gevormd door het zogenaamde "Oud kasteel"
met een trapgevel en een hoektorentje. Het geheel onderging een algemene
neo-middeleeuwse aanpassing in het midden van de 19de eeuw, waarbij heel
wat neogotische elementen toegevoegd werden. De ingewikkelde noordgevel
en het grillige dakenspel zijn beeldbepalend voor het gebouw. Het
merkwaardige interieur omvat een interessant meubilair en ook een aantal
laat-renaissance elementen. Een fraai hekken geeft toegang tot een
moestuin met serres, kassen en een fruitmuur met leibomen. Links van het
poortgebouw staat de voormalige conciërgewoning met een kern uit de 17de
eeuw. Nabij de ringgracht staat een vierkanten lusthuisje, bereikbaar
via een houten loopbruggetje. Ten westen ligt de voormalige oranjerie en
een paardenren uit de 19de eeuw. Ten zuiden van het kasteel ligt een
fraaie kasteelhoeve met een paardenfokkerij, eveneens uit de 19de eeuw.
Ten westen ligt het voormalige kasteel Eiken.




B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het beboste gedeelte van het domein herbergt waardevolle vegetaties;
in de omgeving van het kasteel komen diverse oude en zeldzame bomen
voor.

Historische waarde:
~~~~~~~~~~~~~~~~~~~


Het Gravenkasteel ziet er nog praktisch hetzelfde uit als op 17de-
eeuwse afbeeldingen, op een 19de-eeuwse aanbouw na. Dit geldt ook voor
een groot deel van het domein, dat geen 19de-eeuwse 'landschappelijke'
heraanleg heeft gekend en waarin de oude regematige geometrie nog
zichtbaar is. Het interieur is van bijzonder belang omwille van het oude
goudlederbehang.

Esthetische waarde:
~~~~~~~~~~~~~~~~~~~

Dit waterkasteel van bak- en zandsteen verrijst
te midden van een heel aantrekkelijk domein met oude dreven, weiden en
boompartijen.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * beek


**Moerassige gronden:**



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof


**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * toren
 * orangerie
 * omheining
 * kasteelgracht


**Bouwkundig erfgoed:**

 * huis


conciërgewoning

**Landbouwkundig erfgoed:**

 * hoeve
 * schuur
 * stal
 * wagenhuis


**Kerkelijk erfgoed:**

 * kapel


**Klein historisch erfgoed:**


Lourdesgrot en calvarie

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij

**Kunstmatige waters:**

 * vijver


**Bos:**

 * loof
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Lintbebouwing langs dwarsweg ter hoogte van het Gravenkasteel evenals in
de omgeving van het kasteel Eiken.
