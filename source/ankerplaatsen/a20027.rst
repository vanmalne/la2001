Gaasbeek, St.-Laureins-Berchem, Oudenaken en Elingen
====================================================

Anker ID: A20027
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof


**Nederzettingspatronen:**

 * nederzettingspatroon
 * plein
 * gehucht

**Kastelen, landgoederen en aanhorigheden:**

 * kasteel
 * toren
 * muur
 * kasteelgracht


**Landbouwkundig erfgoed:**

 * hoeve
 * schuur
 * stal
 * wagenhuis


**Militair erfgoed:**

 * motte


**Kerkelijk erfgoed:**

 * kerk
 * kapel
 * pastorie


**Klein historisch erfgoed:**

 * schandpaal


**Archeologische elementen:**
streek reeds ontgonnen in Gallo-Romeinse periode

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * Romeinse weg



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * houtkant
 * perceelsrandbegroeiing

**Kunstmatige waters:**

 * vijver


**Topografie:**

 * historisch stabiel
 * bolle akkers


**Bos:**

 * loof
 * middelhout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing in de dorpskernen Gaasbeek, Oudenaken, Sint-Laureins-Berchem
en Elingen. Verspreide bebouwing in het landelijke gebied er tussenin
gelegen, maar met talrijke grote en merkwaardige historische
hoevecomplexen.

--------------

B.landschapswaarden
-------------------

Wetenschappelijke waarde:
De kasteekparken van Groenenberg, Gaasbeek en Budingen hebben een
bijzondere dendrologische en, gezien hun voorjaarflora, ook floristische
waarde.
Historische waarde:
De dorpskernen Gaasbeek, Oudenaken, Sint-Laurens-Berchem en Elingen
hebben in de loop van de eeuwen weinig structurele veranderingen
ondergaan en ook hun uitzicht en bebouwing is niet zoveel veranderd. Het
kasteel van Gaasbeek, van strategisch belang tijdens de hoge
middeleeuwen, werd in de jaren 1880 gerestaureerd op een wijze die
typisch is voor die tijd (historiserend en vervolledigend, à la
Violet-le-Duc) en wordt omgeven door een landschappelijk park met
merkwaardig 'meubilair' (bv. de boog) waarin echter oude elementen
werden bewaard (o.m. kapel). Het kasteel van Groenenberg is een typisch
eclectisch landhuis met een landschappelijke tuin aangelegd door een
bekend landschapsarchitect (E.E. Galoppin). Het 18de-eeuwse
classicitische kasteel van Budingen (met kasteelhoeve) wordt omgeven
door een landschappelijk park en landbouwgronden die aansluiten bij het
Hof te Wedem.
Esthetische waarde: Deze streek behoort tot de mooiste van het
Pajottenland. Vanaf de koer in het kaseel van Gaasbeek heeft men een
prachtig vergezicht over de streek.
Sociaal-culturele waarde : Het kasteel van Gaasbeek en de tuinen
staan open voor het publiek en op die manier een uitstekend idee kunnen
krijgen over de 19 de eeuwse levenswijze van de adel. Een deel van de
tuin is ingericht als educatieve moes- en fruittuin.
Ruimtelijk-structurerende waarde:


--------------

C.TEKSTUELE Omschrijving
------------------------

Het afgebakende gebied ligt ten oosten van Sint-Kwintens-Lennik en
omvat de dorpskernen van Gaasbeek, Sint-Laureins-Berchem, Elingen en
Oudenaken. De streek werd reeds ontgonnen in de Gallo-Romeinse periode.
De vlakbij gelegen steenweg Asse - Edingen, ten westen van
Sint-Kwintens-Lennik, volgt grotendeels de voormalige heerbaan naar
Bavai. Tal van vierkantshoeven in de streek hebben een Frankische
oorsprong. Een deel van de akkers op de hoger gelegen delen werden de
laatste eeuw omgezet in weiden zonder dat de perceelsranden werden
beplant. Hierdoor bleef het open karakter van de hoger gelegen delen
bewaard. Populieraanplantingen verschenen pas de laatste 150 jaar op de
nattere gebieden. Talrijke gehuchten zoals Elingen en Schamelbeek zijn
pas vanaf het midden van de 19de eeuw ontstaan. In de bovenloop van de
Molenbeek zijn nog enkele dijken te bespeuren van visvijvers die er op
het einde van de 18de eeuw aanwezig waren. Naast talrijke bronnen komen
in het gebied ook nog de Diepenbroekbeek, de Slagvijver, de Bosbeek, de
Beisbeek en in het zuiden de Zuunbeek en de Kasteelbeek voor. Talrijke
veldkapellen komen verspreid voor in het heuvelende landschap, dat ook
talrijke holle wegen en taluds herbergt. Het kasteel van Gaasbeek werd
ca. 1235 opgetrokken door de hertogen van Brabant, het was een op een
hoogte ingeplante en volledig omgrachte burcht die weerwerk moest bieden
tegen de dreigingen van de graafschappen Vlaanderen en Henegouwen. Ze
was gelegen op de strategische westhelling van de Molenbeek. Het Land
van Gaasbeek bestond uit verschillende parochies gaande van Dilbeek tot
Sint-Pietersleeuw, Oudenaken en Sint-Laureins-Berchem. In de zeventiende
eeuw werd het Land van Gaasbeek opgesplitst in 4 delen en na de Franse
revolutie werd Gaasbeek een kleine gemeente. Het uitzicht van het dorp
wijzigde niet veel meer sindsdien. Het is een landelijk dorp met een
16de kerkje, verbouwd in de 18de eeuw, een schandpaal op het dorpsplein,
waar platanen en kastanjelaren staan, en verscheidene vierkantshoeves.
De burcht onderging heel wat aanvallen en vernietigingen maar werd
telkens terug hersteld meegaande met de architecturale wensen van die
tijd, toch behield ze haar middeleeuwse aanleg. De ingrijpende
restauratie uit 1887-1898, waarbij naar buiten toe het ontoegankelijke
burchtkarakter werd versterkt en langs de binnenkoer het open
residentieel karakter door middel van neogotische en neo-renaissance
elementen werd benadrukt, behoort tot de belangrijkste realisaties van
één van de toonaangevende figuren bij de ontwikkeling van de neo-Vlaamse
Renaissance, namelijk de architect-decorateur Charles-Albert
(1821-1889). Deze typische Viollet-le-Duc-restauratie waarbij de
ontwerper op basis van een grondige archeologische kennis en een
weloverwogen, persoonlijke interpretatie een zo authentiek mogelijke
historische architectuur wou creëren, getuigt van de toenmalige
restauratiefilosofie. De verhoogd aangelegde siertuin, waarvan het
concept teruggaat tot de periode 1615-1632, vormt met zijn monumentale
bakstenen ommuring en perron een uniek en goed bewaard voorbeeld van een
op renaissance-voorbeelden geïnspireerde terrastuin met italianiserend
karakter. Andere vernoemenswaardige elementen zijn het lustpaviljoen met
de trappartij, de zogenaamde kapelaanswoning, de barokke
Sint-Gertrudiskapel, het kruit- of poedermagazijn, de schuur en de
triomfboog. Het kasteel en de tuinen staan open voor het publiek en op
die manier een uitstekend idee kunnen krijgen over de 19 de eeuwse
levenswijze van de adel. Een deel van de tuin is ingericht als
educatieve moes- en kleinfruittuin. Het Waterhof ten noorden van de kern
van Gaasbeek is in zijn huidige vorm een middelgrote vierkantshoeve met
geplaveide binnenplaats. De benaming verwijst naar de vroegere
oorsprong. Bepaalde delen stammen uit het begin van de 19de eeuw. Een
aantal gebouwen werden vernieuwd in het midden van de 20ste eeuw. Het
Baljuwhuis nabij het kasteel van Gaasbeek is een voormalig waterkasteel,
gebouwd in het begin van de 17de eeuw en aangevuld in de 18de eeuw. Eind
19de eeuw werden de ringgrachten gedempt met de grond afkomstig van het
afgraven van een nabijgelegen motte. Het nabijgelegen Neerhof,
oorspronkelijk een langgestrekte hoeve uit de 18de eeuw, was afhankelijk
van het Baljuwhuis. Ten zuiden van het Baljuwhuis ligt op een hoogte het
"Bosselkenhof", een gesloten hoeve met witgekalkte volumes rondom een
geplaveide binnenplaats, stammende uit de 18de eeuw, maar met recente
wijzigingen en bijgebouwen. Korter bij Sint-Laureins-Berchem ligt het
Hof te Rammeken, een half-gesloten hoeve uit de 19de eeuw met een
indrukwekkend boerenhuis, maar met een oudere oorsprong. Het ligt bij
een viersprong van wegen, nabij een beek en een vijver. Ten oosten van
Gaasbeek, op het grondgebied van Vlezenbeek, ligt het kasteel van
Groenenberg, gebouwd in eclectische stijl op het einde van de vorige
eeuw, met in een Engels landschapspark en aansluitend bij het domein van
Gaasbeek. Zes grote lanen doorsnijden het park waarin ondermeer witte
iepen en sequoia's staan. Nog meer oostelijker ligt het Kasteel Nederlo,
dat reeds in de 14de eeuw vermeld werd als Hof te Nederlo. Het gebouw
heeft een L-vormige plattegrond, stamt uit de 16de eeuw en werd
gerestaureerd in het begin van de 20ste eeuw. Het is omgeven door een
bomenrijk domein met een vijver. De landschappelijke structuren van de
omgeving van Sint-Laureins-Berchem en het dorp zelf zijn sinds Ferraris
bijna niet gewijzigd. De gotische kerk ligt op de site van een Romaanse
burchtkerk, van waaruit het kasteel van Gaasbeek zichtbaar was.
Sint-Laureins-Berchem is een van de parochies dat dezelfde oppervlakte
had als het hof, beide vielen samen tot na 1300. Klein nog landelijk
gebleven straatdorpje op het interfluvium tussen de Molenbeek en de
Beisbeek. Rustiek landelijk dorpje. Elingen is een typisch Pajottenlands
dorpje dat deel uitmaakte van het Land van Gaasbeek. De meeste gebouwen
werden in de 19de eeuw opgetrokken en herbouwd zonder dat de
dorpsstructuur wijzigde.Elingen is een van de parochies die dezelfde
oppervlakte had als het hof, beide vielen samen tot na 1300. Enkele
vierkantshoeves zijn sfeerbepalend voor het landelijk uitzicht van de
dorpskom. Tussen Elingen en Sint-Laureins-Berchem ligt een gesloten
hoeve, genaamd de "Zwarte Molen", gebouwd op het einde van de 18de eeuw.
Stallingen en langsschuur werden in de 20ste eeuw vervangen tijdens het
interbellum. De Zwarte Molen zelf is een bakstenen windmolen, gebouwd op
het einde van de 18de eeuw. Enkel de zwarte, afgeknotte molenromp bleef
behouden. Ten oosten van Sint-Laureins-Berchem ligt Oudenaken, een
landelijk dorp met een kleine cincentratie rondom de vrij ruime
dorpskerk, hetgeen aan het dorpssilhouet een eigen karakter verleent.Ten
zuiden van Oudenaken stroomt de Zuunbeek, in de nabijheid ligt de
Beisberg en de Herberg De Blauw. Ten westen van Elingen, tussen
Sint-Kwintens-Lennik en Leerbeek, ligt het Hof te Bree-eik, genoemd naar
het gelijknamige Pajottelandse geslacht. De hoeve wordt reeds vermeld
vanaf 1406, heden is het een enorme gesloten hoeve met witgekalkte
gebouwen van baksteen uit de 18de en 19de eeuw, gelegen temidden van
uitgestrekte akkers. De gebouwen zijn gegroepeerd rondom twee geplaveide
binnenplaatsen. Noordelijk hiervan ligt het Hof te Ielingen, eveneens
een omvangrijke gesloten hoeve, waarvan de oudste kern teruggaat tot in
de 18de eeuw. Tussen Gaasbeek en Sint-Kwintens-Lennik ligt Vijversele
met een aantal grote hoeven. De grootste is een half-gesloten complex
met gebouwen uit de 18de en 19de eeuw, gegroepeerd rond een smalle
langwerpige binnenplaats. Het classicistische kasteel van Budingen,
gelegen ten zuiden van Oudenaken, werd gebouwd in 1743 en werd in
neoclassicistische stijl aangepast in 1896, kort nadat de baan
Halle-Edingen werd aangelegd, zodat de vroegere verbindingsdreef met de
aloude Brabantsebaan (Halle-Gaasbeek) buiten gebruik geraakte. Ten
noorden sluit hierbij de kasteelhoeve aan, gebouwd in de 19de eeuw. Het
kasteel wordt omgeven door een landschappelijk park en landbouwgronden
die aansluiten bij het Hof te Wedem. In de omgeving stromen de
Kasteelbeek en de Wedembosbeek. Deze laatste stroomt door het park, waar
door opstuwing enkele vijvers ontstaan zijn.
