Zoniënwoud N.O., Kapucijnenbos, Bos van Marnix en Arboretum van Tervuren
========================================================================

Anker ID: A20037
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * holle weg

**Hydrografische\_Elementen:**

 * vallei

 
bronnen

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * kasteel

 
**Archeologische elementen:**
sporen van voormalig Kapucijnenklooster

 **Andere:**
jachtpaviljoen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * dreef

**Kunstmatige waters:**

 * vijver

 
**Bos:**

 * naald
 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Een grote verkeersader doorsnijdt het westelijk deel.

--------------

B.landschapswaarden
-------------------

 Wetenschappelijke waarde:
Het geografisch arboretum (belang als illustratie van
fytogeografische inzichten en voor de studie van de acclimatisatie van
exotische boomsoorten), sommige gedeelten van het Zoniënwoud en van het
domein de Marnix hebben een grote dendrologische en - bijv. bij de
bronnenvan de Voer of de heidevegetaties in het domein de Marnix -
floristische waarde.
Historische waarde:
Het Kapucijnenbos is een momenteel beboste archeologische site, waar
het rond 1800 gesloopte klooster stond. Een aantal dreven en het
wegenpatroon getuigen nog van de vroegere aanwezigheid van dit klooster.
Het Zoniënwoud is het grootste restant van het in de vroege middeleeuwen
uitgestrekte Kolenwoud dat nadien stelselmatig kleiner werd. Het
arboretum van Tervuren is belangrijk voor studie van de geschiedenis der
wetenschappen.
Esthetische waarde: Een groot uitgestrekt bos met hoge eeuwenoude
beuken en eiken die een "natuurlijke gotische kathedraal" vormen -
gevolg van het 'série artistique'-beheer dat sinds het einde van de 19de
eeuw werd gevoerd op aanwijzing van kunstschilders. Het domein de Marnix
en het geografisch arbortum zijn mooie voorbeelden van landschappelijke
parkaanleg en hebben dankzij hun reliëf een hoge belevingswaarde.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Dit deel van het Zoniënwoud is gelegen tussen Oudergem, Tervuren en
Overijse. Het Zoniënwoud is een restant van het historische "Kolenwoud"
dat zich in de vierde eeuw nog uitstrekte van Thuin tot Brussel. Samen
met zijn uitgestrektheid geeft dit voortbestaan aan het bos een op
biologisch vlak een hoge potentiële waarde. Geomorfologisch is het
eveneens van grote waarde omdat hier de bossen op het löss-plateau nooit
gerooid werden, waardoor de oorspronkelijke geomorfologie bewaard bleef.
Het grillige reliëf kwam tot stand tijdens de ijstijden. Het is een
groot uitgestrekt bos met hoge eeuwenoude beuken en eiken die een
"natuurlijke gotische kathedraal" vormen doordat er bepaalde delen van
het woud een gelijke leeftijd hebben en de beuken weinig ondergroei
toelaten. Dit laat een vaak prachtige bodembegroeiing toe, zoals de
boshyacint, de bosanemoon, het speenkruid en het dalkruid. Het bos wordt
doorsneden door prachtige dreven. Door het permanent karakter van het
bos heeft een zeer rijke en waardevolle fauna en flora. Het woud was tot
op het einde van het Ancien Régime het bezit van abdijen en adellijke
families. Het woud werd gebruikt als jachtgebied en als bron van
inkomsten door de verkoop van hout als als begrazingsterrein. Reguliere
kappingen en sluikrooiingen resulteerden gedurende heel de geschiedenis
van het woud in een stelselmatige afname van de oppervlakte, afgewisseld
met perioden van herstel. In 1706 werden voor het eerst beplantingen
uitgevoerd. Onder het Oostenrijks bewind werden duizenden beuken
aangeplant die nog steeds het uitzicht van Zoniënwoud bepalen. Na de
Belgische onafhankelijkheid werden door de Generale Maatschappij, die
tijdens de Nederlandse periode eigenaar geworden was, verschillende
delen van het woud aan particulieren verkocht. Een aantal van die delen
werden toen gerooid, andere bleven bos of werden park. In 1843 werd het
woud staatseigendom. De inkrimping van het oppervlak kwam pas tot
stilstand in de 2de helft van de 19de eeuw. Vandaag is het gelegen op
het grondgebied van het Vlaams, het Waals en het Brussels Gewest. Het
hier beschouwde deel van het Zoniënwoud wordt tussen 'De vier armen' en
het 'Leonardkruispunt' door een drukke autoweg doorsneden. Het westelijk
deel omvat een aantal bronnen zoals de Sint-Silvanusbron en de
Keizersbron. In het andere deel vinden we waterpartijen zoals het
Vijverke en de Kerselaarvijver. Een deel van het Kapucijnenbos werd
omstreek 1860 gerooid maar werd omstreeks 1875-1880 herbebost op wat
toen als door de landbouw verlaten leemgronden omschreven werd. Met het
geografisch ingerichte arboretum in het Kapucijnenbos werd in 1902
begonnen. Het is aan professor Charles Bommer, conservator van de
Rijksplantentuin en hoogleraar in de plantenaardrijkskunde aan de
V.U.B., dat het arboretum zijn originele vormgeving dankt. In
tegenstelling tot de klassieke arboreta, waarbij de aanplantingen
geordend worden volgens de systematiek van de geslachten en soorten,
werd het geografisch arboretum van Tervuren voorbestemd om de meest
typische boomsoortenassociaties van de gematigde streken van het
noordelijk halfrond voor te stellen. Het is uitgegroeid tot een
merkwaardige les in fytogeografie en draagt in ruime mate bij tot de
studie van de acclimatisatiemogelijkheden van vreemde boomsoorten in
België. Het Kapucijnenbos was toen een privé-domein van de Koninklijke
Schenking. Het geografisch arboretum heeft een verzameling van 460
houtsoorten. Het kapucijnenklooster, in 1626-1627 gebouwd, werd in 1798
gesloopt. Een aantal dreven en het wegenpatroon getuigen nog van de
vroegere aanwezigheid van dit klooster. Er is een zevenster herkenbaar
evenals een kruising genaamd 'De vier barelen'. Een mooi traject wordt
gevormd door de zogenaamde Koninklijke Wandeling. Het Kapucijnenbos is
heel wat minder natuurlijk dan het eigenlijke Zoniënwoud maar door de
prachtige boomsoorten en typerende bosvegetaties is het een zeer
gevarieerd en prachtig bos. Een aantal noord-zuid georiënteerde droge
valleien kenmerken het noordelijk deel van het Kapucijnenbos. In het bos
loopt een oude holle weg die vroeger de verbindingsweg was tussen
Tervuren en Overijse. Tegen de bewoonde zone van Tervuren kan een
jachtpaviljoen gesitueerd worden. Ten zuiden van het Kapucijnenbos ligt
het Bos van Marnix met het Marnixkasteel en bijhorend park. Het hierop
aansluitende gebied, ter plaatse 'Ketelheide' genoemd, is in hoofdzaak
een open agrarisch gebied.
