Grote Buizemont, Boelarebos en Arduinbos
========================================

Anker ID: A40059
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * graft

 
**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische\_Elementen:**

 * beek
 * vallei

 
diffuse waterbronnen

**Geologie:**

 * ontsluitingen

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**

 * kapel

 
**Andere:**
spoorwegtunnel 'Overboelare'

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
Schapenweg (Hoge Buizemontstraat), vermoedelijk Keltische ouderdom

**Spoorweg:**

Spoorwegtunnel door Buizemontheuvel

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * bomenrij
 * houtkant
 * hagen
 * perceelsrandbegroeiing

**Kunstmatige waters:**

 * vijver

 
vijver bij villa

**Topografie:**

 * onregelmatig

 
**Historisch stabiel landgebruik:**

 * heide

 
twee wastines (grasland met struiken) en drie kleinere bossen

**Bos:**

 * naald
 * loof
 * hakhout
 * middelhout
 * hooghout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Omwille van de beek die in het Boelarebos loopt is er sterke erosie op
de valleiwanden. Het water van deze beek is vervuild door afvalwater van
huizen in de buurt. Er is een recreatiedruk in het Boelarebos vanwege de
jeugdverenigingen. Op de kam van de Buizemontheuvel staat een rustoord
'Denderoord' op een erg in het oog springende plaats. De Kleine
Buizemont zit niet in de ankerplaats omdat die door woonlinten
doorsneden is, net als het noordelijke deel van de Grote Buizemont. Het
gebied wordt door de Vlaams-Waalse grens doorsneden.

--------------

B.landschapswaarden
-------------------

 Wetenschappelijke waarde:
Gelegen langs de rand van de Dendervallei op een hoger gelegen
heuvelkam, uitloper van de heuvelrug van de Vlaamse Ardennen. Steile
helling naar de Dendervallei toe. Maakt deel uit van overgangsheuvels
naar het Pajottenland toe. Deze heuvels liggen parallel met de
Dendervallei.
Historische waarde:
Toestand op Ferraris (ca. 1775): drie kleinere bossen (Arduinbos,
Boelarebos, Bourengbos) en twee wastines (Kleine Buizemont en Grote
Buizemont), mogelijks nog in hun middeleeuwse vorm. Het Arduinbos,
Boelarebos en Bourengbos zijn resten van het Kolenwoud. De twee wastines
waren van het type graslanden met struiken. Het wegpatroon en bebost
gedeelte hebben hun structuur en vorm bewaard. Door het gebied loopt de
Schapenweg, gaande van Boureng tot Oudenberg (waarna hij splitst en naar
Onkezele en Atembeke loopt). Deze weg is mogelijks reeds van Keltische
ouderdom.
Esthetische waarde: Boscomplex gelegen tussen de bebouwing van de
buitenwijken van Geraardsbergen. Vanuit dit hoger gelegen deel zijn er
verschillende zichtpunten met zicht op de Dendervallei en het
Pajottenland.
Sociaal-culturele waarde : De spoorlijn Geraardsbergen-Edingen loopt
onder de Boelareheuvel, een unicum in Vlaanderen.
Ruimtelijk-structurerende waarde:
De Buizemont ligt parallel aan de Dender. De steilste helling is
bebost, de overige hellingen liggen onder akker.

--------------

C.TEKSTUELE Omschrijving
------------------------

 Het gebied van de Grote en Kleine Buizemont, ten zuiden van
Geraardsbergen, tussen Overboelare en Twee- Akren, is nu nog herkenbaar
als relictenlandschap. De omgeving van Geraardsbergen is een
heuvelachtig land, met, naar Vlaamse normen, steile en hoge hellingen.
De Buizemont (70 a 80 meter) ligt parallel aan de Dender en beschermt
het stadje. Ten oosten van de Dender bevinden er zich twee langgerekte
parallelle heuvels; de Buizemont en de heuvel van het Moerbekebos. Op
een luchtfoto is de Buizemont goed zichtbaar. Daar zorgt enerzijds de
kopweg voor, die geflankeerd wordt door een sliert huizen met de
bijhorende smalle tuinpercelen, anderzijds accentueert de bebossing op
zijn noordwestelijke flank de richting en de langgerekte vorm ervan. Het
zijn de steilste hellingen die bebost zijn. De heuvels vertonen
duidelijk een asymmetrie; een steile noordwesthelling en een zacht
hellende zuidoostelijke kant. De valleien en valleitjes zijn op
eenzelfde wijze asymmetrisch. De Buizemontheuvel en het Arduinbos lopen
op Waals grondgebied verder. De grens is in het landschap niet waar te
nemen: de huizen, gewassen en bodemtypes en het patroon van kleine
percelen zijn identiek. Het dorpje aan Waalse zijde heet Deux-Acres maar
is in de streek beter bekend als Twee- Akren. Pas sinds het officieel
vaststellen van de taalgrens spreekt men er Frans. Behoort de
Buizemontheuvel tot de Vlaamse Ardennen of tot het Pajottenland? Deze
vraag is moeilijk te beantwoorden. Volgens de Vlaamse auteur Omer Wattez
zijn de Vlaamse Ardennen de sterk heuvelende streek in het zuiden van
Oost- Vlaanderen. De streek is hier inderdaad heuvelend: van 17 meter
aan de Dender tot 110 meter aan de Oudenberg. Het Pajottenland wordt
eerder in Brabant gesitueerd, deze heuvels komen, in tegenstelling tot
de Vlaamse Ardennen, eerder in rijen voor. Zo liggen de Buizemontheuvel
en de Moerbekebosheuvel evenwijdig aan elkaar. Ze zijn de voorboden van
een hele reeks meer oostelijk gelegen heuvels. Misschien mogen we
stellen dat deze streek een overgangsgebied vormt tussen het
Pajottenland en de Vlaamse Ardennen. Het Bruizemont-complex is op
Ferraris zichtbaar als twee wastines van het type grasland- met-
struiken (Grote Buizemont en Kleine Buizemont) en drie kleinere bossen
(Boelarebos, Bourengbos en Arduinbos). Het Bourengbos en een deel van
het Arduinbos zijn op Waals grondgebied gelegen. Arduinbos, Boelarebos
en Bourengbos zijn resten van het Kolenwoud. Mogelijks is dit complex
zoals het op Ferraris te zien is nog in zijn middeleeuwse vorm. De
boscomplexen zijn in hun vorm ten tijde van Ferraris bewaard. De
wastines zijn minder goed te herkennen. De Grote Buizemont is nu een
akkercomplex en de Kleine Buizemont door bebouwing, met daartussen nog
bosrestanten, sterk versnipperd. Het wegenpatroon zoals op de
Ferrariskaarten in nu nog goed te herkennen. Opvallende is de
Buizemontweg, die bovenop deze getuigenheuvel loopt. De meeste dorpen en
gehuchten liggen in de golvende laagten tussen de heuvelkammen,
bijvoorbeeld Overboelare, Moerbeke, Viane, Sint- Paulus en
Geraardsbergen zelf. Deze ligging is logisch omwille van het
microklimaat en de nabijheid van de akkers, wat vroeger van belang was.
Op deze heuvelruggen moet dus iets aan de hand zijn. Volgens historici
maakt de Buizemontstraat deel uit van een erg oude weg , die
'Schapenweg' genoemd. Deze is mogelijks van Keltische ouderdom.
Toenertijd was de Schapenweg een lange straat die de Dender precies ten
noorden van de Markmonding kruist. Vervolgens loopt hij de heuvelkam op
nabij Boureng en blijft die volgen. Alleen het steile 'hoedje' van de
Oudenberg wordt omzeild. Iets verder, op de Grote Molenberg, splitst
deze historische weg zich in tweeën: één tak volgt de dalende heuvelkam
naar Onkerzele, en de andere loopt naar het oude gehucht Atembeke in
oostelijk richting. Door het Moerbekebos wordt dan de steile
westerhelling van de tweede kam beklommen die dan verder in oostelijke
richting wordt gevolgd. Het Boelarebos bezit verscheidene bronbeken,
doch slechts twee hiervan hebben zich tot een groter beeksysteem
ontwikkeld. De beken behoren tot het bekken van de Dender en wateren in
westelijke richting via de Gaverstraat af naar de Dender. Geraardsbergen
is ten oosten van de Dender onstaan, op de flanken van de Oudenberg. Pas
met het aanleggen van een spoorlijn,op de linkeroever, is de stad ook
westelijk gaan uitbreiden. Ten zuiden van het station van Geraardsbergen
is er een aftakking naar het oosten. De spoorlijn Geraardsbergen-
Edingen loopt door het Boelarebos. De Boelareheuvel vormt hierbij een
opstakel. Onder de getuigenheuvel door loopt de spoorwegtunnel. Deze
tunnel, de zogenaamde "spoorwegtunnel van Overberg" is samen met de
spoorweg Oudenaarde- Ronse en die in de voerstreek, een van de weinige
Vlaamse spoorwegtunnels die door een heuvel loopt.
