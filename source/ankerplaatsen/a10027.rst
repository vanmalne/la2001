Hof ter Linden & Fort 5
=======================

Anker ID: A10027
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * talud



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


kasteelpark, tuin bij de kerk

**Kastelen, landgoederen en aanhorigheden:**

 * kasteel
 * orangerie
 * muur
 * omheining
 * kasteelgracht


**Landbouwkundig erfgoed:**

 * stal
 * wagenhuis


**Militair erfgoed:**

 * fort


fort 5

**Kerkelijk erfgoed:**

 * kerk


kapel St.-Antonius de Eremijt

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef

**Kunstmatige waters:**

 * vijver


T-vormige kasteelvijver

OPMERKINGEN EN KNELPUNTEN
~~~~~~~~~~~~~~~~~~~~~~~~~

Doordat deze ankerplaats volledig wordt ingesloten door bebouwing
(verstedelijkt gebied), is de vroegere binding met de landelijk omgeving
verloren gegaan.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het bomenbestand van het domein 'Hof ter Linden' heeft een
dendrologische waarde.

Historische waarde:
~~~~~~~~~~~~~~~~~~~


Deze ankerplaats betreft een concentratie aan bouwkundig erfgoed uit
verschillende perioden met het kasteel 'Hof ter Linden', de kapel
St.-Antonius de Eremijt en fort V. De eerste vermelding van 'Hof ter
Linden' gaat terug tot 1277 en de huidige domeinstructuur is nog gaaf in
vergelijking tot de historische kaart van Vandermaelen (1854). De kapel
St.-Antonius de Eremijt gaat terug tot de 17de eeuw en de westelijke
toren zelfs tot de 15de eeuw. Van het fort uit 1868 bleef eveneens nog
een belangrijk gedeelte goed bewaard.

Esthetische waarde:
~~~~~~~~~~~~~~~~~~~

Het classicistisch kasteel binnen een gaaf
bewaard kasteelpark, in het noorden geflankeerd door het indrukwekkende
fort en in het zuiden via een dreef verbonden met den kleine gotische
kerk, vormt een esthetisch waardevolle groene ruimte temidden van
verstedelijkt gebied.


Sociaal-culturele waarde:
~~~~~~~~~~~~~~~~~~~~~~~~~


De structuur van het fort geeft een goed
beeld van de wijze van oorlogvoering in de tweede helft van de 19de eeuw
en is een bewijs van de belangrijke rol die Antwerpen vertegenwoordigde
in de oorlogsgeschiedenis van België..

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Men herkent hier nog een mooi bewaarde kasteel-kerk relatie, gevormd
door een dubbele lindendreef. De samenhang van het fort, het kasteel en
de kerk binnen een groene begrenzing, maken deze ankerplaats tot een
'groene en historisch waardevolle enclave' binnen de dichte bewoning van
de gemeente Edegem.



C.TEKSTUELE Omschrijving
------------------------

Domein hof ter Linden en fort V zijn gelegen op grondgebied van de
gemeente Edegem, in de rand van de stedelijke agglomeratie Antwerpen. De
ankerplaats wordt begrensd door de J. De Roorestraat en Vestinglaan in
het noorden, de Patronaatstraat, het rusthuis 'Immaculata, de R.
Keldermansstraat en de Rogier van der Weydenstraat in het oosten, de
Drie Eikenstraat in het zuiden en de Baron de Celleslaan, de Graaf de
Fienneslaan en de Parklaan in het westen. 'Domein Hof ter Linden', voor
het eerst vermeld in 1277, is een leen- en laathof van het voormalige
gehucht Edegem en is gegroeid uit het zogenaamde 'Ter Borcht'. Al snel
overtrof het dit 'Ter Borcht' en groeide het uit tot het dorpskasteel.
Het betreft een classicistisch kasteel, omgeven door een nagenoeg
rechthoekige omgrachting, en vergezeld van een T-vormige vijver. Het
domein is ommuurd en toegankelijk via een centrale smeedijzeren poort in
Lodewijk XVI-stijl die uitgeeft op het geplaveide neerhof. Aan de oost-
en westzijde staan identieke, rechthoekige koetshuizen en stallingen,
alsook een rechthoekige oranjerie. De noordelijke zijde van het neerhof
wordt afgesloten door een beschilderde balustrade van hardsteen met
centrale brug. Het domein rond het kasteelgebouw is sterk beboomd en
heeft daarmee ook dendrologische waarde. Langs de zuidkant van 'Hof ter
Linden' situeert zich een dubbele lindendreef, die de verbinding vormt
met de kapel St.-Antonius de Eremijt; we hebben hier dus te maken met
een mooi bewaarde kasteel-kerk relatie. De kapel St.-Antonius de Eremijt
is een georiënteerde, grotendeels gotische kruiskerk uit de 16de-17de
eeuw met een westelijke toren uit de 15de eeuw en zijbeuken van 1888.
Waarschijnlijk werd op deze plaats omstreeks 1300 een stenen kerk
gebouwd ter vervanging van een kapel; de huidige toren gaat
waarschijnlijk terug tot de 15de eeuw. In 1585 brandde de kerk nagenoeg
volledig af, uitgezonderd de muren van het schip, transept, koor en de
toren zodat wat we vandaag waarnemen grotendeels teruggaat tot de 17de
eeuw . Het kerkgebouw wordt omgeven door een omhaagde tuin met
struikgewas en bomen. Langs de noordelijke zijde van domein 'Hof ter
Linden' ligt het fort V, behorende tot de vooruitgeschoven fortengordel
van 8 forten rond Antwerpen, naar een ontwerp van A.H. Brialmont. Het
betreft een binnenfort gevormd door 2 halve cirkels met verschillende
diameter die met hun basis tegen elkaar gezet zijn. De grootste halve
cirkel is naar de vijand gericht, de kleine van de vijand afgekeerd.
Centraal ligt de binnenkoer. Rond het fort ligt een droge gracht om een
eventuele aanvaller binnen het vuur van de verdedigers te brengen. De
Brialmontgordel neemt internationaal gezien binnen de vestingbouwkunde
een vooraanstaande plaats in omdat de aanleg een beeld geeft van de
wijze van oorlogvoering in de tweede helft van de 19de eeuw. De
concentratie van bouwkundig erfgoed met een lange en/of invloedrijke
geschiedenis en gelegen binnen een groene pakstructuur, geeft deze
ankerplaats als enclave binnen de bewoning van Edegem, een aanzienlijke
historische, esthetische en sociaal-culturele waarde.
