Dendervallei tussen Idegem en Ninove en het Geitebos
====================================================

Anker ID: A40061
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
ontginningen in Geitebos

**Macroreliëf:**

 * macroreliëf
 * heuvel
 * steilrand
 * markante terreinovergang
 * holle weg

ontginningen in Geitebos

**Hydrografische\_Elementen:**

 * waterloop
 * rivier
 * beek
 * vallei
 * meander

 
bronniveau's

**Geologie:**

 * ontsluitingen

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park

 
**Kastelen, landgoederen en aanhorigheden:**

 * kasteel
 * toren
 * kasteelgracht

 
Hof van Lier, dienstgebouwen

**Bouwkundig erfgoed:**

 * (heren)woning
 * huis
 * villa

 
**Kerkelijk erfgoed:**

 * kerk
 * kapel
 * abdij
 * pastorie

 
Grimminge en Idegem

**Klein historisch erfgoed:**

 * schandpaal

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Spoorweg:**

**Waterbouwkundige\_infrastructuur:**

 * dijk
 * brug
 * pompgemaal
 * grachtenstelsel
 * lijnpad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * dreef
 * bomenrij
 * houtkant
 * houtwal
 * hagen
 * knotbomenrij
 * perceelsrandbegroeiing

**Kunstmatige waters:**

 * vijver

 
**Topografie:**

 * repelvormig
 * opstrekkend
 * onregelmatig

 
**Historisch stabiel landgebruik:**

 * permanent grasland

 
**Typische landbouwteelten:**

 * hoogstam

 
**Bos:**

 * loof
 * middelhout
 * hooghout
 * struweel

 
**Bijzondere waterhuishouding:**

 * ontwatering

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

--------------

B.landschapswaarden
-------------------

 Wetenschappelijke waarde:
De Dendervallei ligt op alluviale gronden, het Geitebos ligt op een
steile helling waar Tertiaire lagen dagzomen.
Historische waarde:
Op de kaart van Ferraris (ca.1775) is de vallei zeer duidelijk te
onderscheiden aan de hand van meersen, natte weilanden, gedeeltelijk met
bomenrijen. Ook op de kaart van Vandermaelen (1850) en de kaart van MGI
1/20,000 (1947) was dit zo. Op MGI 1/20,000 was er in het noordelijk
gedeelte, tussen Idegem en Zandberegen, enkele percelen bos (dit gebied
was nog meersgebied op vroegere kaarten en wordt daarna terug
meersgebied). Nu is er meer perceelsindeling en perceelsrandbegroeiing,
maar het is nog steeds een onbebouwd weilandgebied. De wegenstructuur
ten tijde van Ferraris rond de ankerplaats (Grimminge-Zandbergen) is nog
goed herkenbaar. Het Geitebos maakte ooit deel uit van het Kolenwoud. In
de 11e tot 13e eeuw kende deze streek kleine boscomplexen die door
cultuurlandschap versnipperd waren. Wanneer de Ferrariskaart met die van
Vandermaelen vergeleken wordt (1840-1850) valt onmiddellijk op hoe sterk
het noordoosten van het gebied aan bosoppervlakte heeft ingeboet. Het
Geitebos wordt nog verder aangetast op topografische kaarten van 1892.
Het weideoppervlak was toen ongeveer verdubbeld. De rooiingen tussen
1850 en 1880 troffen vooral het oostelijk gedeelte. Bepaalde stukken
werden later opnieuw bebost zodat het bos in zijn huidige vorm ongeveer
44 ha beslaat. Relatief steile taluds en houtwallen duiden de oude
bosgrenzen aan. In het bos gebeurde zandsteenuitbatingen. In de 18e en
19e eeuw werd een hakhoutbeheer gevoerd. De Wildermolen te Appeltere-
Eichem is een korenmolen, reeds in 1571 was er hier sprake van een
windmolen. Vanaf de 16e eeuw is het 'Hof van Lier' in het bezit van de
familie de Lalaing. De bouwgeschiedenis is niet gekend. Vermoedelijk
stond er in de 12e eeuw een versterkt kasteel en zou het verwoest
geweest zijn door de geuzen in de 16e eeuw en door de hertog van
Malborough in 1708. Het werd in de 18e eeuw hersteld.
Esthetische waarde: Dender heeft een vrijwel recht verloop, vallei
duidelijk te onderscheiden aan grondgebruik (overwegend weilanden),
kleine regelmatige percelen en perceelsranden. Loop van de Dender wordt
geaccentueerd door verschillende delen van bomenrijen langs de oever.
Sociaal-culturele waarde :
Ruimtelijk-structurerende waarde:
De Dender heeft hier rond haar oevers een vrij breed meersengebied.
Ter hoogte van Zandbergen staat juist op de grens van het alluvium het
kasteeldomein van de Lalaing. De grachten rond het kasteel worden door
een beekje, die uit het Geitebos komt, gevoed. Ten zuiden van het
kasteeldomein ligt een steile helling waar dit waterloopje zich heeft
ingesneden. Het Geitebos ligt op een steile helling ten zuiden van
Zandbergen. Nederzettingen, zoals Grimmige, Pollare en Idegem, liggen
juist buiten het alluvium.

--------------

C.TEKSTUELE Omschrijving
------------------------

 Deze ankerplaats beslaat de Dendervallei tussen Idegem en Ninove. De
Dender heeft hier rond haar oevers een vrij breed meersengebied. Ter
hoogte van Zandbergen staat juist op de grens van het alluvium het
kasteeldomein van de Lalaing. De grachten rond het kasteel worden gevoed
door een beekje dat uit het Geitebos komt. Ten zuiden van het
kasteeldomein ligt een steile helling waar dit waterloopje zich heeft
ingesneden. Het Geitebos ligt op een steile helling ten zuiden van
Zandbergen. Nederzettingen, zoals Grimmige, Pollare en Idegem, liggen
juist buiten het alluvium. De overgang van de Dendermeersen naar de
beboste steile helling is een markante terreinovergang. Het Geitebos
maakte ooit deel uit van het Kolenwoud. In de 11e tot 13e eeuw kende
deze streek kleine boscomplexen die door cultuurlandschap versnipperd
waren. Op de oudste kaart van het gebied (Horenbout in 1606) wordt naar
het bos verwezen. Op de kaart van Sanderus uit 1644, staat het bos
echter niet ingetekend. In een archief uit 1673 wordt er wel verwezen
naar het 'bois de Geete'. Vanaf de 18e eeuw wordt het bos steeds vaker
vermeld oa in 1713- 1715 omtrend een zandsteenuitbating en in 1734-1791
omtrent hakhoutbeheer en op de Ferrariskaart (1775). Op deze laatste
kaart wordt vrij nauwkeurig de grenzen van het bos weergegeven. Wanneer
deze kaart met die van Vandermaelen vergeleken wordt (1840-1850) valt
onmiddellijk op hoe sterk het noordoosten van het gebied aan
bosoppervlakte heeft ingeboet. Het Geitebos wordt nog verder aangetast
op topografische kaarten van 1892. Het weideoppervlak was toen ongeveer
verdubbeld. De rooiingen tussen 1850 en 1880 troffen vooral het
oostelijk gedeelte. Bepaalde stukken werden later opnieuw bebost zodat
het bos in zijn huidige vorm ongeveer 44 ha beslaat. Relatief steile
taluds en houtwallen duiden de oude bosgrenzen aan. In het bos gebeurde
zandsteenuitbatingen. De talrijk verspreid voorkomende kleine kraters en
enkele grote groeven in het oostelijk gedeelte getuigen hiervan. In de
18e en 19e eeuw werd een hakhoutbeheer gevoerd. Het hout werd verkocht.
Op de kaart van Ferraris is de vallei zeer duidelijk te onderscheiden
aan de hand van meersen, natte weilanden, gedeeltelijk met bomenrijen.
Ook op de kaart van Vandermaelen (1850) en de kaart van MGI 1/20,000
(1947) was dit zo. Op MGI 1/20,000 was er in het noordelijk gedeelte,
tussen Idegem en Zandberegen, enkele percelen bos (dit gebied was nog
meersgebied op vroegere kaarten en wordt daarna terug meersgebied). Nu
is er meer perceelsindeling en perceelsrandbegroeiing, maar het is nog
steeds een onbebouwd weilandgebied. De wegenstructuur ten tijde van
Ferraris rond de ankerplaats (Grimminge-Zandbergen) is nog goed
herkenbaar. Aan de Schuitstraat in Pollare ligt een brugje over de
Dender; dit vakwerkboogbrugje, via opleggingen rustend op bakstenen
pijlers met natuurstenen decoratie. Het brugje dateert uit begin de 20e
eeuw, waarschijnlijk uit 1910. De Wildermolen te Appeltere- Eichem is
een korenmolen, een houten staakmolen op lage teerlingen, die werd
aangekocht in Elingen en naar hier overgebracht in 1801. Reeds in 1571
was er hier sprake van een windmolen in Appelterre. Vermoedelijk is de
huidige molen dus niet de eerste op deze plaats. Hij was tot in 1953 in
bedrijf. Het molenkot heeft een kapeldak bedekt met leien en voorzien
van een balkon. De molen is niet meer in gebruik. Het 'Kasteel de
Lalaing' of ook wel 'Hof van Lier' genoemd, bevindt zich te Zandbergen,
in een groot park dat tot grondgebied Denderwindeke uitloopt, op de
grens van het Denderalluvium. De naam 'Hof van Lier' werd afgeleid van
de titel gouverneur van Lier van één der vorige eigenaars. Het complex
bestaat uit een kasteel met in U- vorm opgestelde dienstgebouwen omgeven
door een vierkante omwalling met twee vaste bruggen. Er zijn twee
beboomde toegangsdreven met hekkens en gietijzeren zuiltjes. Het was de
zetel van de heren van Zandbergen. Vanaf de 16e eeuw is het in bezit van
de familie de Lalaing. De bouwgeschiedenis is niet gekend. Vermoedelijk
stond er in de 12e eeuw een versterkt kasteel en zou het verwoest
geweest zijn door de geuzen in de 16e eeuw en door de hertog van
Malborough in 1708. Het werd in de 18e eeuw hersteld. Oorspronkelijk was
het een gesloten en versterkt kasteel dat in de 18e eeuw aangepast werd
aan de toenmalige normen van betere bewoonbaarheid en opengewerkt als
residentie. De sterk gerestaureerde toren klimt tot in de 16e eeuw op.
Recht over het kasteel ligt de "Kasteelhoeve", een rozebeschilderde
semi- gesloten hoeve, mooi gelegen in een groen en beboomd landschap. Er
loopt een beboomde dreef en er ligt een groot grasveld aan de
straatzijde. De bakstenen gebouwen dateren uit de 18e, 19e en 20e eeuw
en zijn gegroepeerd rondom een rechthoekige aarden erf. Er is een
inrijpoort in het noordoosten. Het woonhuis is verankerd op het jaar
1752. De voormalige abdij van Beaupré ligt ten westen van Grimminge in
een landelijke omgeving. Het complex is deels omwald en ommuurd. Het
poortgebouw is dmv een beboomde dreef met de Klakvijverstraat verbonden.
De voormalige Cisterciënzenabdij was afhankelijk van de abdij van
Clairvaux, gesticht door Alix Van Boelare, vrouw van Grimminge, in 1228.
De eerste religieuzen kwamen uit de abdij van Kameren. In 1578, tijdens
de beeldenstorm, werd het klooster verlaten. Begin de 17e eeuw, was er
de terugkeer en wederopbouw van de grotendeels verwoeste abdij. Tijdens
de Franse aanval op Geraardsbergen waren het moeilijke tijden (17e
eeuw). Het monumentale poortgebouw, het abdissenhuis en een poort bleven
bewaard. Het poortgebouw werd gerestaureerd en wordt door een
kunstschilder bewoond, in 1965 brandde het deels uit. Het centrum van
Grimminge ligt net buiten het Denderalluvium, aan de voet van de
Kakelenberg. Rond de verbreding van de hoofdstraat zijn de parochiekerk
met pastorij ingeplant, het oud gemeentehuis, een semi-gesloten hoeve
met recent woonhuis en bakstenen dienstgebouwen uit de 19e eeuw. De
neoclassicistische kerk is opgericht in 1842-43, de oudere delen, uit de
12e eeuw daterend, werden geïntegreerd. Ook het gemeentehuis is in
neoclassicistische stijl opgetrokken. De oudste delen van de kerk van
Idegem dateren uit de 15e eeuw. De meeste delen van de huidige kerk
dateren uit de 18e en de 19e eeuw.
