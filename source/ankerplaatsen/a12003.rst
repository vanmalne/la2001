Kasteel van Relegem
===================

Anker ID: A12003
----------------



C.TEKSTUELE Omschrijving
------------------------

Deze ankerplaats strekt zich uit ten noorden van Zemst tot in de
nabijheid van Hombeek. De oostelijke grens wordt grotendeels gevormd
door de plaats van de vroegere Zennebedding en de autoweg E19
Brussel-Antwerpen. Het gebied maakt deel uit van de Zennevallei met haar
beemden ten noorden van Brussel. Nog tot voorbij Zemst is de
getijdenwerking merkbaar. Het landschap heeft er een meer open karakter
gekregen na de rechttrekking van de Zenne, bomenrijen volgen vaak het
patroon van het uitgebreid grachtenstelsel, hier en daar komen beboste
percelen voor. Het oorspronkelijk kasteel werd in de 14de eeuw bewoond
door Jan van Relegem. Het huidige waterslot werd in de loop van de 18de
eeuw aangepast met respect voor het oorspronkelijke opzet van de
waterburcht. Ten westen van het kasteel ligt een kasteelhoeve met een
geplaveid erf en een sterk verbouwde traditionele kern. Bij de ingang
van het domein staat een conciërgewoning, eveneens sterk verbouwd. Ten
noorden van het kasteel van Relegem ligt op het grondgebied van Hombeek
(Mechelen) naast de Eglegemvijver het kasteel Torekes, dat eveneens
sterk aangepast werd. De éénbeukige kapel van O.L.Vrouw in 't Hammeken
is omgeven door lindebomen, ze ligt tussen de berm van de autosnelweg
Brussel-Antwerpen en de bedding van de Zenne. De kapel was reeds in de
17de eeuw een gekend bedevaartsoord. De kapel werd hersteld na de in
1914 opgelopen oorlogsschade. Ze is als monument beschermd. De bedding
van de Zenne werd in de periode 1899-1900 rechtgetrokken. Daardoor is de
kapel nu op de rechteroever van de Zenne komen te liggen. Het patroon
van de oorspronkelijke meanders komt overeen met de huidige
provinciegrens tussen Vlaams-Brabant en Antwerpen. Ten zuidoosten van de
kapel splitst de afleiding van de Zenne zich af als ontdubbeling van de
oorspronkelijke bedding. De Zennevallei wordt hier gekenmerkt door
graslanden met verspreide boomgroepen. Ter hoogte van Donk zijn nog
sporen herkenbaar van een in de 18de eeuw reeds aanwezig park.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

In de omgevende bosjes komen interessante bosvegetaties voor.

Historische waarde:
~~~~~~~~~~~~~~~~~~~


Het idomein rond het waterkasteel werd heraangelegd in
landschappelijke stijl in de late 19de eeuw, maar de oude structuur is
nog duidelijk zichtbaar. De kapel van O.L.Vrouw in 't Hammeken aan de
overzijde van de Zennewas een gekend bedevaartsoord.

Esthetische waarde:
~~~~~~~~~~~~~~~~~~~

Een prachtig waterslot in een kasteelpark omgeven
door een sterk ingekrompen relict van de Zennebeemden.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het 18de-eeuws perceelspatroon is nog goed herkenbaar.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * rivier
 * beek
 * vallei


**Moerassige gronden:**



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof


**Kastelen, landgoederen en aanhorigheden:**

 * kasteel
 * hovenierswoning
 * muur
 * kasteelgracht


**Landbouwkundig erfgoed:**

 * hoeve
 * schuur
 * stal


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * dijk
 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij

**Kunstmatige waters:**

 * vijver


**Historisch stabiel landgebruik:**

 * meersen


No

**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Gebied grenst in het noordoosten aan de autosnelweg Brussel-Antwerpen.
De kapel van O.L.Vrouw in 't Hammeken ligt tussen deze autosnelweg en de
verlegde Zennebedding. Ten westen lintbebouwing lang de weg
Zemst-Hombeek. De Eglegemvijver met aanpalende graslanden loopt door op
het grondgebied van de provincie Antwerpen.
