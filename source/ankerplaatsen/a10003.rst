Domein Ravenhof
===============

Anker ID: A10003
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * heuvel

zandheuvel de Hoge Berg of Huzarenberg

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


kasteelpark

**Kastelen, landgoederen en aanhorigheden:**

 * kasteel
 * muur
 * kasteelgracht


kasteelremises; muur oude moestuin

**Landbouwkundig erfgoed:**

 * wagenhuis


koetshuis bij het kasteel

**Klein historisch erfgoed:**

 * grenspaal


rijksgrens met Nederland

 **Andere:**
vlakke brug over hofgracht

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * knotbomenrij

**Kunstmatige waters:**

 * vijver


spiegelvijver bij kasteel

**Bos:**

 * naald
 * loof
 * hooghout


deels historisch stabiel

OPMERKINGEN EN KNELPUNTEN
~~~~~~~~~~~~~~~~~~~~~~~~~

De westgrens wordt gevormd door een weg als fysisch baken. De resterende
bospercelen langs de westkant van deze weg werden niet mee opgenomen in
de afbakening om de blokstructuur van de ankerplaats niet te doorbreken.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De wetenschappelijke waarde van dit landschap wordt bepaald door de
deels historisch stabiele, hoogstammige bossen van afwisselend loof- en
naaldhout. Langs de zuidrand vormen bomenrijen van eik en knotwilg een
relatie tussen de bosrand en de omliggende open ruimte.

Historische waarde:
~~~~~~~~~~~~~~~~~~~


Het 'Domein Ravenhof' werd reeds vermeld bij Ferraris (1777) en
Vandermaelen (1854). Het rechthoekig kasteel in neo-rococostijl dateert
deels (middenrisaliet) uit het begin van de 19de eeuw en deels
(zijbeuken) uit het begin van de 20ste eeuw. De nog goed intacte
parkstructuur loopt verder over staatsgrens en sluit aan op bos (cf.
MGI, 1909). De dreef van het kasteel naar de kerk van Putte
(hof-kerk-relatie) is opmerkelijk.

Esthetische waarde:
~~~~~~~~~~~~~~~~~~~

De open ruimte tussen de Antitankgracht en het
Moretusbos langs de zuidzijde laat een mooi zicht op de boszoom toe. De
al dan niet geknotte bomenrijen zorgen voor een relatie tussen bos en
open ruimte. Het kasteel en ark voren een mooi geheel.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~
Geen.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De intacte, stervormige parkstructuur rond het 'Kasteel Ravenhof',
met een aantal opmerkelijke dreven, is ruimtelijk-structurerend dominant
. De open ruimte langs de zuidrand, doorsneden door bomenrijen, vormt
een sterk contrast met de gesloten structuur van het kasteelpark. In het
zuiden aansluitend op de Antitankgracht, is Domein Ravenhof deel van een
cluster van waardevolle landschappen.

--------------

C.TEKSTUELE Omschrijving
------------------------

Domein Ravenhof is gelegen in de gemeente Stabroek in het noorden van
de provincie Antwerpen. De begrenzing van deze ankerplaats wordt gevormd
door de grens met Nederland in het westen en noorden, de bewoning van
Putte in het oosten en de Antitankgracht in het zuiden. 'Domein
Ravenhof' te Stabroek wordt gekenmerkt door het rechthoekige kasteel uit
het begin van de 19de en 20ste eeuw, ingeplant in een eveneens
rechthoekig, omgracht domein, omgeven door het Moretusbos. Aan de
zuidzijde wordt het kasteel geflankeerd door een grote vijver en
geplaveid erehof. Aan de noordelijke zijde staat een koetshuis,
vermoedelijk teruggaand tot het begin van de 20ste eeuw. Van het
bijhorende, intacte, stervormige park, was reeds sprake bij Ferraris
(1777) en Vandermaelen (1854). Dit park is opgebouwd uit een afwisseling
van hoogstammig loof- en naaldhout en wordt doorsneden door een aantal
dreven, waarvan die tussen de kerk van Putte en het kasteel de
opmerkelijkste is. Tussen de bospercelen komen enkele kleinere
landbouwpercelen voor en zorgt de aanwezigheid van zandheuvels voor
microreliëf. De deels historisch stabiele bossen van het kasteelpark
lopen verder naar het noorden over de rijksgrens met Nederland, waar
zich het resterende deel van het park situeert. De intacte, stervormige
parkstructuur rond het 'Kasteel Ravenhof', met een aantal opmerkelijke
dreven, is ruimtelijk-structurerend dominant . De open ruimte tussen het
bos en de Antitankgracht langs de zuidrand, doorsneden door bomenrijen,
vormt een sterk contrast met de gesloten structuur van het kasteelpark.
Enkele bomenrijen van Zomereik en knotwilg verzorgen hier de relatie
tussen de bosrand en de omgeving. Deze open ruimte met landbouwpercelen
moet worden bewaard, teneinde het zicht op de boszoom te verzekeren.
Langs de zuidzijde grenzend aan de Antitankgracht met de Schans van
Smoutakker, is 'Domein Ravenhof' deel van een cluster van waardevolle
landschappen in het uiterste noorden van de provincie Antwerpen.
