Zevenborre
==========

Anker ID: A20033
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * steilrand
 * holle weg

**Hydrografische Elementen:**

 * waterloop
 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * hovenierswoning
 * muur


**Landbouwkundig erfgoed:**

 * hoeve
 * schuur
 * stal
 * wagenhuis


**Molens:**

 * watermolen


**Kerkelijk erfgoed:**

 * abdij


**Archeologische elementen:**
funderingen van vroegere abdijgebouwen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * bomenrij

**Kunstmatige waters:**

 * vijver


**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing, vooral in het noordelijk deel langs de kant van Dworp (cfr.
Het beschermingsbesluit uit 1947 maakte deze bebouwing mogelijk!)

--------------

B.landschapswaarden
-------------------

Wetenschappelijke waarde:
In het gebied Zevenborren, vooral in de bronzones en langs de
vijverboorden, komen interessante vegetaties voor. Het park bij het
kasteel van Zevenbronnen heeft grote dendrologische waarde.
Historische waarde:
De site van Zevenbronnen is een boeiend voorbeeld van een abdij- of
priorijsite, die in de loop van de 19de-eeuw werd heraangelegd tot
kasteeldomein met landschappelijk park. Oude patronen, onder meer de
terssanen van de vroegere baroktuin, zijn nog aanwezig.
Esthetische waarde: Het is een mooi ensemble bestaande uit de
voormalige abdijhoeve en watermolen, de vijvers omringd door bos en het
in de 19de eeuw gebouwde kasteel.
Sociaal-culturele waarde :
Ruimtelijk-structurerende waarde:


--------------

C.TEKSTUELE Omschrijving
------------------------

Zevenborren is gelegen tussen het Hallerbos en het kasteeldomein van
Revelingen, ten zuiden van Dworp en Alsemberg. Het is een gebied met
sterke en steile hoogteverschillen, holle wegen en taluds, talrijke
bronnen en vijvers. Zevenborren of Zevenbronnen is, zoals de naam het
zegt, een bronnenrijk gebied met een noord-zuid georiënteerde vallei
waarin een reeks vijvers gelegen zijn, ontstaan door opstuwing en
afwaterend naar de Meerbeek. Deze vijvers en hun omgeving, gelegen op
het grondgebied van Dworp, Sint-Genesius-Rode enn Braine-l'Alleud,
werden in 1947 als landschap beschermd, maar op verkavelde gronden ten
noorden van de vijvers mocht gebouwd worden, hetgeen intussen al geruime
tijd gebeurd is. Zevenborren was tot op het einde van de 18de eeuw een
bosgebied dat nog één geheel vormde met het Zoniënwoud. Deze site werd
omstreeks 1380 al vermeld als kluis van Zevenborren in het Zoniënwoud,
die uitgroeide tot een Augustijnerpriorij. In 1784 werd Zevenborren door
keizer Jozef II opgeheven en kort nadien werd toelating verleend om een
deel van de gebouwen die in slechte staat waren te slopen. De boerderij
bleef gespaard en werd hersteld, de schuur en een deel van de brouwerij
verkeerde nog in goede toestand. Tegen de schuur van de abdijhoeve
werden in de 19de eeuw ook een wagenhuis en een conciërgerie gebouwd. De
huidige gebouwen van de ommuurde hoeve dateren uit de 18de eeuw, maar
bezitten nog een oudere kern. In 1787 werden plannen gemaakt om op de
plaats waar de oude kloostergebouwen gestaan hadden een papierfabriek op
te richten. Deze fabriek bleef tot op het einde van de 19de eeuw actief.
Het huidige kasteel is een landhuis met bepleisterde gevels,
vermoedelijk in het begin van de 19de eeuw opgetrokken met
recuperatiemateriaal van de afgebroken priorij. Het ontstond door
grondige verbouwing van het voormalige gastenkwartier. De site heeft nog
een archeologische waarde met sporen van de voormalige priorij en nog
herkenbare terrassen van de tuinen. Rond het kasteel werd een
landschappelijk park aangelegd. Dendrologisch is het terrein eveneens
interessant. De watermolen van Zevenborren werd in 1402 opgericht en
maakte ook deel uit van de priorij. De huidige gebouwen, een
molenaarshuis met haakse molen, een bakhuis en een langsschuurtje
dateren uit het midden van de 19de eeuw en het naburige herenhuis uit
het einde van de 19de eeuw. De omgeving van het domein is sinds het
einde van de 18de eeuw weinig veranderd.
