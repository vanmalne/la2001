Molenheide
==========

Anker ID: A10018
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * landduin

**Moerassige gronden:**

 * ven



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**

 * kapel


Rovertkapel

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij

**Topografie:**

 * blokvormig


**Historisch stabiel landgebruik:**

 * heide


heiderelicten

**Bos:**

 * naald
 * loof
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Knelpunten zijn de aanwezige landbouwinfrastructuur in de
noordoostelijke hoek en de oprukkende grootschalige landbouw langs de
oostelijke zijde.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De wetenschappelijke waarde van Molenheide wordt in de eerste plaats
bepaald door de geomorfologie en hydrologie. Daar het gebied verheven
ligt boven de omgeving -met de valleien van de Aa, de Maarleloop en de
Goorleloop- vormt het een vanggebied voor regenwater. Ook het
duinencomplex in de noordoostelijke hoek vormt zo'n vanggebied en zorgt
tevens voor variatie in het reliëf. Gelet op de oppervlakte en de
ongewone rust in het gebied, bezit het aanzienlijke mogelijkheden voor
natuur.

Historische waarde:
~~~~~~~~~~~~~~~~~~~


Rond de wisseling van de 19de naar de 20ste eeuw werd het gebied van
de ankerplaats -oorspronkelijk heide- aangeplant met naaldhout. Op de
kaarten van het MG is in het zuiden en oosten van de ankerplaats reeds
een grote ontginningsstructuur aanwezig. Deze structuur is tot op
vandaag zeer duidelijk herkenbaar en relatief gaaf gebleven. Het
centrale gedeelte van 'Molenheide' is pas later aangeplant, doch ook
hier is de blokvormige structuur ook nu nog duidelijk herkenbaar. De
'Rovertkapel', gelegen in de noordoostelijke hoek van de ankerplaats,
gaat terug tot 1735.

Esthetische waarde:
~~~~~~~~~~~~~~~~~~~

Molenheide betreft een gaaf bos met een mooi
bewaarde ontginningsstructuur, dat door de dominerende aanwezigheid van
opgaand groen voornamelijk een gesloten indruk geeft. Doch zorgen enkele
landbouwkavels, heiderelicten en vennen voor afwisseling. Dit, aangevuld
met de ongekende rust die men er ervaart, resulteert in een aanzienlijke
belevingswaarde van dit landschap.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~
Geen.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

'Molenheide' betreft een sterk gesloten landschap met een opvallende
en gaaf bewaarde ontginningsstructuur in dambordpatroon met vierkante
kavels. De kavels hebben een noordoost-zuidwest oriëntatie, parallel met
de landschappelijke hoofdstructuur van het landschap. In de
noordoostelijke hoek herkennen we een aantal structuurbepalende duinen.
Aansluitend aan op de Nederlandse 'Reeënbosschen', 'Overheide' en 'Het
Moerke' en grenzend aan de vallei van de Aa is het deel van een groter
complex aaneengesloten groen.

--------------

C.TEKSTUELE Omschrijving
------------------------

De ankerplaats 'Molenheide' is gelegen op grondgebied van de gemeente
Poppel (Ravels) in de Antwerpse Noorderkempen. De begrenzing wordt
gevormd door de rijksgrens met Nederland in het noorden, de vallei van
de Aa in het oosten, de bewoning van Poppel in het zuiden en Maarle in
het westen. Op de historische kaarten van Ferraris (1777) en
Vandermaelen (1854) herkennen we het gebied van de ankerplaats als heide
met duinen. Rond de wisseling van de 19de naar de 20ste eeuw werd
waarschijnlijk gestart met de aanplanting van naaldhout. Op de kaarten
van het MGI uit 1909 is in het zuiden en oosten van de ankerplaats reeds
een grote ontginningsstructuur aanwezig. Deze structuur is tot op
vandaag zeer duidelijk herkenbaar en relatief gaaf gebleven. Het
centrale gedeelte van 'Molenheide' is pas later aangeplant, doch ook
hier is de blokvormige structuur ook nu nog duidelijk herkenbaar. De
achthoekige 'Rovertkapel', gelegen aan de verbindingsweg tussen de
gemeenten Hilvarenbeek (N) en Poppel, werd daar in 1735 gebouwd toen op
die plaats de hosties werden teruggevonden van een roofpartij in de kerk
van Poppel. De wetenschappelijke waarde van Molenheide wordt in de
eerste plaats bepaald door de geomorfologie en hydrologie. Daar het
gebied verheven ligt boven de omgeving -met de valleien van de Aa, de
Maarleloop en de Goorleloop- vormt het een vanggebied voor regenwater.
Ook het duinencomplex in de noordoostelijke hoek vormt zo'n vanggebied
en zorgt tevens voor variatie in het reliëf. Gelet op de oppervlakte en
de ongewone rust in het gebied, bezit het aanzienlijke mogelijkheden
voor natuur. Molenheide betreft een gaaf bos met een mooi bewaarde
ontginningsstructuur in dambordpatroon met vierkante kavels, die,
parallel met de landschappelijke hoofdstructuur van het landschap,
noordoost-zuidwest georiënteerd zijn. Door de dominerende aanwezigheid
van opgaande groenelementen vertoont dit gebied voornamelijk een
gesloten indruk, doch zorgen enkele landbouwkavels, heiderelicten en
vennen voor afwisseling. Aansluitend aan op de Nederlandse
'Reeënbosschen', 'Overheide' en 'Het Moerke' en grenzend aan de vallei
van de Aa is het deel van een groter complex aaneengesloten groen. De
uitgestrektheid en de rust dragen bij tot de hoge belevingswaarde van
dit Kempens landschap. Om de hier besproken waarden van 'Molenheide' in
de toekomst te verzekeren, dient het oprukken van grootschalige landbouw
in en rond het gebied te worden afgeremd.
