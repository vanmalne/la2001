Vallei van de Kleine Kaliebeek
==============================

Anker ID: A10048
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Hydrografische Elementen:**

 * waterloop
 * beek
 * vallei


Grote Kaliebeek, Kleine Kaliebeek, Roeikensloop, Echelsgracht

**Moerassige gronden:**

 * veen
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


aarden wegen en paden

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


**Lijnvormige elementen:**

 * bomenrij
 * houtkant
 * knotbomenrij
 * perceelsrandbegroeiing

**Kunstmatige waters:**

 * turfput
 * vijver


**Topografie:**

 * repelvormig


**Historisch stabiel landgebruik:**

 * plaggenbodems
 * heide


heiderelicten

**Bos:**

 * naald
 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Een knelpunt dat zeker moet worden vermeld is de intensieve recreatie.
Vooral de aanwezigheid van weekendverblijven en de omvorming van
turfwinputten naar visvijvers heeft een storende invloed op het
landschap.

--------------

B.landschapswaarden
-------------------

Wetenschappelijke waarde:
De vallei van de Kaliebeek vormt een lokale depressie en fungeert
daardoor lokaal als putgebied voor grondwaterstromingen vanuit
nabijgelegen hogere gronden; dit kan aanleiding geven tot waardevolle
kwelsituaties in de vallei.Talrijke kleine landschapselementen en een
uitgesproken microreliëf brengen diversiteit in de vegetatieve opbouw
van dit landschap en resulteren in een rijke plantengroei. Deze
diversiteit van het landschap weerspiegelt zich ook in een gevarieerde
avifauna.
Historische waarde:
De valleien van de Kleine Kaliebeek en de Roeikensloop vormen, samen
met de hoger gelegen ontginningen, een bijzonder goed bewaard relict van
het oude Kempische cultuurlandschap. De langwerpige perceelstructuur van
het centrale gedeelte van de ankerplaats is het resultaat van
ijzerertsontginningen in de 19de eeuw. Talrijke kleine
landschapselementen, alsook het onverharde wegenpatroon hebben eveneens
reeds een lange geschiedenis achter zich. Plaggenbodems verwijzen naar
het vroegere landbouwgebruik van de hoger gelegen gronden.
Esthetische waarde: De esthetische waarde van dit halfopen landschap
in de vallei van de Kaliebeek wordt bepaald door de kleinschaligheid en
diversiteit. De mozaïek van ruigten, broekbos, extensieve weilandjes,
e.d., doorweven met houtwallen, bomenrijen, waterlopen en een
grotendeels onverhard wegennet geeft ontstaan aan een visueel
aantrekkelijk landschappelijk geheel.
Sociaal-culturele waarde : De vallei van de Kleine Kaliebeek en de
Roeikensloop was eertijds een belangrijk turfwin- en
ijzerertsontginningsgebied.
Ruimtelijk-structurerende waarde:
Het landschapsbeeld van deze ankerplaats wordt bepaald door de
kleinschaligheid en diversiteit en vormt een scherp contrast met het
omgevende intensieve landbouwgebied. Ter hoogte van Kleine Winkel wordt
de overgang van plaggencomplexen naar valleigronden geaccentueerd door
taluds en een zandweg met opgaande begroeiing. Als geheel betreft het
een halfopen landschap, waarin de grote landschappelijke structuren nog
zeer goed herkenbaar zijn en waarvan ook de invulling aansluit bij de
hoofdstructuur.

--------------

C.TEKSTUELE Omschrijving
------------------------

De ankerplaats 'Vallei van de Kleine Kaliebeek' is gelegen op
grondgebied van de gemeenten Turnhout en Kasterlee in de Centrale
Antwerpse Kempen. De begrenzing van dit landschap wordt gevormd door
Zevendonk in het noorden, Kleine Winkel en Lage Rielen in het oosten en
zuidoosten, door het Jeugdcentrum Hoge Rielen in het zuiden en door
Leiseinde in het westen. De valleien van de Kleine Kaliebeek en de
Roeikensloop vormen, samen met de hoger gelegen ontginningen, een
bijzonder goed bewaard relict van het oude Kempische cultuurlandschap.
Op de historische kaart van Ferraris (1777) herkennen we de ankerplaats
als aaneengesloten beemdengebeid en moeras langsheen de Grote en Kleine
Kaliebeek en de Roeikensloop. Klein Winkel betrof op dat moment een
kleine landbouwnederzetting met weilanden en akkers. De westelijke rand
van de ankerplaats was heide, met tussenin enkele kleinere bospercelen.
Bijna een eeuw later (Vandermaelen, 1854) is de situatie nog zeer
gelijkaardig. Centraal overwegen natte weilanden en moeras; langs de
randen wisselen heide en bos af. Enkel ter hoogte van Winkel komen
akkers voor. Talrijke kleine landschapselementen en plaggenbodems
verwijzen vandaag naar dit vroegere landbouwgebruik van de hoger gelegen
gronden. Daarnaast is een aanzienlijk gedeelte van het ook nu nog
onverharde wegenpatroon sinds het midden van de 19de eeuw bewaard
gebleven. Op de kaarten van het MGI uit het begin van de 20ste eeuw
(weergave situatie in 1909) zien we een grote verandering optreden. In
de 19de eeuw was de vallei van de Kleine Kaliebeek en de Roeikensloop
immers een belangrijk turfwin- en ijzerertsontginningsgebied. De huidige
langwerpige perceelstructuur van het centrale gedeelte van de
ankerplaats is het resultaat van deze ontginningen. Hoewel de structuur,
topografie en typische kenmerken en elementen van dit landschap nog zeer
sterk de grondgebruikgeschiedenis die zich hier gedurende de laatste
eeuwen heeft afgespeeld, weerspiegelen, kunnen we toch niet spreken van
een historisch stabiel landschapspatroon.Sinds het begin van de 20ste
eeuw, heeft het gebied onder antropogene invloed, toch nog een aantal
belangrijke wijzigingen ondergaan. Talrijke visvijvers -ontstaan uit de
vroegere winningputten- en weekendverblijven zijn hiervan het bewijs.
Zij zijn vanuit cultuurhistorisch en landschappelijk oogpunt dan ook
knelpunten in dit verder gaaf bewaarde Kempisch valleigebied. De vallei
van de Kaliebeek vormt een lokale depressie en fungeert daardoor lokaal
als putgebied voor grondwaterstromingen vanuit nabijgelegen hogere
gronden; dit kan aanleiding geven tot waardevolle kwelsituaties in de
vallei.Talrijke kleine landschapselementen en een uitgesproken
microreliëf brengen diversiteit in de vegetatieve opbouw van dit
landschap en resulteren in een rijke plantengroei. Deze diversiteit van
het landschap weerspiegelt zich ook in een gevarieerde avifauna. Het
landschapsbeeld en de esthetische waarde van deze ankerplaats wordt
bepaald door de kleinschaligheid en diversiteit en vormt een scherp
contrast met het omgevende intensieve landbouwgebied. De mozaïek van
ruigten, broekbos, extensieve weilandjes, e.d., doorweven met
houtwallen, bomenrijen, waterlopen en een grotendeels onverhard wegennet
geeft ontstaan aan een visueel aantrekkelijk landschappelijk geheel.Ter
hoogte van Kleine Winkel wordt de overgang van plaggencomplexen naar
valleigronden geaccentueerd door taluds en een zandweg met opgaande
begroeiing. Als geheel betreft het een halfopen landschap, waarin de
grote landschappelijke structuren nog zeer goed herkenbaar zijn en
waarvan ook de invulling aansluit bij de hoofdstructuur.
