Sint-Anna-Pede
==============

Anker ID: A20030
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * steilrand
 * holle weg

**Hydrografische\_Elementen:**

 * waterloop
 * beek

 
**Moerassige gronden:**

 * moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof

 
**Nederzettingspatronen:**

 * nederzettingspatroon
 * gehucht

**Kastelen, landgoederen en aanhorigheden:**

 * kasteel
 * kasteelgracht

 
**Bouwkundig erfgoed:**

 * (heren)woning
 * herberg

 
**Landbouwkundig erfgoed:**

 * hoeve
 * schuur
 * stal

 
**Kerkelijk erfgoed:**

 * kerk
 * kapel

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Spoorweg:**

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom

 
**Lijnvormige elementen:**

 * bomenrij

**Kunstmatige waters:**

 * vijver

 
**Typische landbouwteelten:**

 * hoogstam

 
**Bos:**

 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing in de omgeving van de dorpskern en op het noordelijk deel van
de Rutting.

--------------

B.landschapswaarden
-------------------

 Wetenschappelijke waarde:
 
Historische waarde:
De Sint-Annakerk en haar omgeving is een vertrouwd beeld, zelfs in
haar huidig uitzicht, dankzij het schilderij 'De parabel der blinden'van
Pieter Breugel de Oude.
Esthetische waarde: Een zeer landelijk gehucht in de directe omgeving
van Brusselse agglomeratie.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Sint-Anna-Pede is een zeer landelijk gehucht in de directe omgeving
van Brusselse agglomeratie, gelegen in Itterbeek, een deelgemeente van
Dilbeek. Het afgebakende gebied ligt tussen de steenweg Brussel-Ninove
en de rechtstreekse spoorlijn Brussel-Gent, met het in 1929 gebouwde
spoorwegviaduct, dat zestien bogen telt bestaande uit ter plaatse
gestort beton. Dit viaduct is een sterk beeldbepalend element geworden
in deze omgeving. Ten zuiden van de dorpskern en onder het viaduct
stroomt de Molenbeek of Pedebeek, die gevoed wordt door de
Koevijverbeek. Bijna haaks op deze vallei ligt een andere vallei waarin
het Sint-Annakasteel gelegen is. De Sint-Annakerk en haar omgeving is
een vertrouwd beeld dank zij het schilderij "De parabel der blinden" van
Pieter Breugel de Oude dat hierop geïnspireerd is. Het koor van de
zandstenen kerk dateert uit de 13de eeuw, de westertoren, de
zuidersacristie en het kerkschip kregen hun uitzicht in de 16de eeuw. De
bossen en de boomgaarden rond de Sint-Annakerk dateren van uit de 18de
eeuw. De perceelsvormen bleven ook ongewijzigd. In de schaduw van de
kerk staat de herberg "In de Ster" met delen in vakwerkbouw en gewitte
lemen vullingen. Ten zuiden van de kerk staat het 18de-eeuwse
Sint-Anna-Hof, ook Breugelhof genoemd, een gesloten hoeve, aangepast in
de 19de eeuw en later verdeeld in meerdere woningen. Aan de overzijde
van de straat, in de Pedevallei ligt een omgracht herenhuis, bijgenaamd
"Het Klein Kasteeltje", daterend uit de 17de-18de eeuw Ten noordoosten
van de dorpskern ligt het domein van het Sint-Annakasteel, dat
oorspronkelijk een aaneengesloten reeks van zes vierhoekige vijvers
omvatte. Het oorspronkelijke classicistische landhuis werd gebouwd
omstreeks 1770 ten zuiden van de scheiding tussen de eerste en de tweede
vijver. Het huidige, eveneens classicistische gebouw, staat op een
helling ten noordoosten van de vierde (in huidige termen derde) vijver.
Momenteel bestaan nog de 2de, 3de en 4de vijver, de laatste twee werden
samengevoegd. Ten zuidwesten van de vijver bevindt zich een lange
bomenrij. De huidige 900m lange toegangsweg kronkelt vanaf de
Ninoofsesteenweg op de steile rand van een beekvallei naar het kasteel.
In 1947 werd het park in de onmiddellijke omgeving van het kasteel
heraangelegd door de Engelse landschapsarchtect Russell Page
(1906-1985). De terrassenstructuur en de gemetste muren in witte
zandsteen langs weerszijden van het kasteel, min of meer in het
verlengde van de lengteas van het kasteel, en sommige grote taxushagen
werden vermoedelijk door hem aangelegd. In 1998 werd deze zone
heraangelegd door Jacques Wiertz. Van het grote boomgaardperceel ten
oosten van het kasteel is alleen de zuidelijke helft nog beplant met
oude fruitbomen. Het noordelijke deel werd heraangeplant. Recent werd
ook een kleine moestuin ten oosten van het kasteen aangelegd. De
heuvelrug, genaamd Rutting, is bebost.
