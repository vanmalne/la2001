Bijltjes en de Kwarekken
========================

Anker ID: A10068
----------------



C.TEKSTUELE Omschrijving
------------------------

Het landschap van de 'Bijltjes en de Kwarekken' is gelegen in de
gemeenten Westerlo en Herselt in het Neteland op de overgang van
Centrale Kempen naar Zuiderkempen. De begrenzing van deze ankerplaats
wordt gevormd door Overwijs en Gooreinde in het noorden, het centrum van
Westerlo in het oosten, de Westerlosesteenweg en Provinciale baan in het
zuiden en de bewoning van Herselt in het westen. Ter hoogte van de
Beeltjens of Bijltjens kwam op het einde van de 18de eeuw reeds een
uitgestrekt gemengd bos met dreven voor. Het werd omgeven door vochtige
weilanden, akkers en moerassige percelen. Het belang van de
indrukwekkende Beeltjensdreef is duidelijk af te lezen op de
Ferrariskaart: een lange dreef van aan de Huypensberg naar de banmolen
van Asberg. De aanleg van deze dreef en de aansluitende bebossing werd
gestart in oktober 1721. Uit een vergelijking van de kaarten van
Ferraris (1777) en Vandermaelen (1854) maken we op dat het 'sterpatroon'
met de dreven van de Beeltjensbossen na het begin van de aanleg nog
danig werd uitgebreid. Het zuidelijke gedeelte van de ankerplaats,
langsheen de Nete, betrof bij Vandermaelen hoofdzakelijk beemden, hier
en daar afgewisseld door bos. Tussen het noordelijk gelegen bos en de
zuidelijke beemden, werd het landschap gedomineerd door akkers. Ook
vandaag nog betreft het noordelijke gedeelte van de ankerplaats
uitgestrekt bos, doch door de intensieve boswinning kan niet worden
gesproken van 'oud of historisch stabiel bos'. En hoewel grotendeels
ongeschonden, zijn er langs de randen van het complex reeds kleine
stukjes verdwenen. Een verdere aantasting dient vermeden te worden. Ter
hoogte van de Grote Nete is ook de typische samenhang tussen natte
weilanden, valleibossen en struwelen tot op vandaag relatief intact
gebleven. We spreken dan ook terecht van een historisch stabiele
topografie- en landschapsstructuur. Ook van historische waarde is de
Asberg, waar in het begin van de 19de eeuw lijkurnen werden gevonden.
Een precieze datering van de vondst ontbreekt, doch zou kunnen teruggaan
tot de IJzertijd (ca. 700 voor tot 50 na Chr.). Gelegen in het Nete
interfluvium, vertegenwoordigt deze ankerplaats een belangrijke
geomorfologische waarde. Waar het macroreliëf ter hoogte van de
Kwarekken, in de alluviale vlakte van de Grote Nete, vlak is, is de net
ten noorden gelegen Asberg een heus rivierduin, teruggaand tot het
Tardiglaciaal (10 000 tot 8000 jaar v.c.). De nog verder noordelijk
gelegen Beeltjens of Bijltjens, die deel uitmaken van de bosrijke
omgeving van de Netevallei, vormen een infiltratiegebied voor de
kwelzone van de Kwarekken. Ter hoogte van de Kwarekken bevat de
vegetatie op verschillende plaatsen nog veel vocht- en
grondwaterafhankelijke soorten. De esthetische waarde van deze
ankerplaats wordt in de eerste plaats bepaald door de afwisseling in
reliëf en landschapsstructuur. In het noorden is er het mooi
systematisch ontgonnen bosgebied met stervormig drevenpatroon, centraal
de verhevenheid van de Asberg en in het zuiden het veel lager gelegen
alluvium van de Grote Nete. Opvallende ruimtelijk structurerende
elementen zijn het boscomplex 'Beeltjens' met de stervormige
drevenstructuur in het noorden, de duidelijk verheven Asberg centraal en
de lager gelegen Grote Nete mat haar vallei in het zuiden. De vallei van
de Grote Nete is, dankzij de samenhang, ongetwijfeld één van de meer
landschappelijk waardevolle gebieden van Vlaanderen. Als onderdeel van
de cluster van waardevolle valleilandschappen, dient het typische
karakter van de Bijltjes en de Kwarekken dan ook in de toekomst te
worden bewaard.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Gelegen in het Nete interfluvium, vertegenwoordigt deze ankerplaats
een belangrijke geomorfologische waarde. Waar het macroreliëf ter hoogte
van de Kwarekken, in de alluviale vlakte van de Grote Nete, vlak is, is
de net ten noorden gelegen Asberg een heus rivierduin, teruggaand tot
het Tardiglaciaal (10 000 tot 8000 jaar v.c.). De nog verder noordelijk
gelegen Beeltjens of Bijltjens, die deel uitmaken van de bosrijke
omgeving van de Netevallei, vormen een infiltratiegebied voor de
kwelzone van de Kwarekken. Ter hoogte van de Kwarekken bevat de
vegetatie op verschillende plaatsen nog veel vocht- en
grondwaterafhankelijke soorten.

Historische waarde:
~~~~~~~~~~~~~~~~~~~


De aanleg van de indrukwekkende Beeltjensdreef en de aansluitende
bebossing werd gestart in oktober 1721. Uit een vergelijking van de
kaarten van Ferraris (1777) en Vandermaelen (1854) maken we op dat het
'sterpatroon' met de dreven van de Beeltjensbossen na het begin van de
aanleg nog danig werd uitgebreid. De mooie radiale ontginningsstructuur
is tot op vandaag gaaf bewaard gebleven. Ter hoogte van de Grote Nete is
ook de typische samenhang tussen natte weilanden, valleibossen en
struwelen tot op vandaag relatief intact gebleven. We spreken dan ook
terecht van een historisch stabiele topografie- en landschapsstructuur.
Op de Asberg werden in het begin van de 19de eeuw lijkurnen gevonden.
Een precieze datering van de vondst ontbreekt, doch zou kunnen teruggaan
tot de IJzertijd (ca. 700 voor tot 50 na Chr.).

Esthetische waarde:
~~~~~~~~~~~~~~~~~~~

De esthetische waarde van deze ankerplaats wordt
in de eerste plaats bepaald door de afwisseling in reliëf en
landschapsstructuur. In het noorden is er het mooi systematisch
ontgonnen bosgebied met stervormig drevenpatroon, centraal de
verhevenheid van de Asberg en in het zuiden het veel lager gelegen
alluvium van de Grote Nete.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De mooie aaneensluiting van vochtige weilanden, valleibossen en
struwelen, karakteristiek voor de vallei van de Grote Nete, is hier
relatief gaaf bewaard gebleven. Opvallende ruimtelijk structurerende
elementen zijn het boscomplex 'Beeltjens' met de stervormige
drevenstructuur in het noorden, de duidelijk verheven Asberg centraal en
de lager gelegen Grote Nete mat haar vallei in het zuiden.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * rivierduin

Asberg

**Hydrografische Elementen:**

 * waterloop
 * rivier
 * vallei


Grote Nete, Oude Loop, De Laak, Zijptloop

**Moerassige gronden:**

 * moeras
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

 **Archeologische elementen:**
lijkurnen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg


Beeltjesndreef

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * houtkant

**Kunstmatige waters:**

 * vijver


**Topografie:**

 * historisch stabiel


**Historisch stabiel landgebruik:**

 * permanent grasland


**Bos:**

 * naald
 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Hoewel grotendeels ongeschonden, zijn er langs de randen van het
boscomplex 'Beeltjens' reeds kleine stukjes bos verdwenen. Een verdere
aantasting dient vermeden te worden. Een ander knelpunt in deze
ankerplaats is het voorkomen van storende recreatieve infrastructuur.
