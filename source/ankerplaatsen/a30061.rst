Kasteel Nieuwburg en Breidels
=============================

Anker ID: A30061
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Macroreliëf:**

interfluviale kam

**Hydrografische Elementen:**

 * beek


zijbeek Marsbeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


Engelse landschapsstijl

**Kastelen, landgoederen en aanhorigheden:**

 * kasteel
 * landgoed
 * ijskelder
 * kasteelgracht


kast. Nieuwburg en Breidels

**Bouwkundig erfgoed:**

 * (heren)woning
 * huis


de gebouwen nabij kasteeldomein Nieuwburg door hun uniform kleur

**Landbouwkundig erfgoed:**

 * hoeve
 * stal
 * wagenhuis


landgoed bij kast. Nieuwburg en omliggende hoeves

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


in de parken

**Lijnvormige elementen:**

 * dreef
 * bomenrij
 * knotbomenrij

gave knot/bomenrijen bij Nieuwburg

**Kunstmatige waters:**

 * vijver


bij kastelen

**Topografie:**

 * blokvormig


geaccentueerd door dreven

**Typische landbouwteelten:**

 * hoogstam


bij kast Nieuwburg

**Bos:**

 * naald
 * loof
 * hakhout
 * middelhout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Ten zuiden van het kasteeldomein Breidels ligt een residentiële wijk in
bos. Het bebost karakter moet bewaard blijven om de storende invloed van
de gebouwen te bufferen en om de eenheid met de omgeving van het kasteel
te behouden. De oprukkende bebouwing vanuit Oostkamp en de lintbebouwing
langs de Kortrijkse steenweg bedreigen het half open karakter van het
landschap en doen afbreuk aan de lage bebouwingsdichtheid in het gebied.

--------------

B.landschapswaarden
-------------------

Wetenschappelijke waarde:
De zeldzame florasoorten en de speciale variëteiten die in de
kasteelparken voorkomen, hebben een belangrijke wetenschappelijke
waarde.
Historische waarde:
De gave kastelen met het aansluitend bouwkundig erfgoed (als
landhuis, poort, brug,….) vormen onderdeel van de 18e-19e eeuwse
kastelengordel ten zuiden van Brugge. De kastelen staan dankzij de
parken met een stylistische aanleg in een passende historische omgeving
en vormen één geheel. De middeleeuwse oorsprong van het kasteel
Nieuwburg, de restanten ervan en de vermoedelijk Genuese bouwheren
dragen bij aan zijn historische waarde. Ook het uitgesproken
drevenpatroon getuigt van de 18e-19e eeuwse aanleg.
Esthetische waarde: De kastelen en afhankelijke gebouwen krijgen een
esthetische meerwaarde door hun gaafheid en door het omliggende park in
bepaalde stijl en met waterpartijen. De gebouwen in de omgeving van
Nieuwburg vormen een geheel met het kasteel door hun uniforme en
opvallende kleur en benadrukken de relatie ermee. De dreven zorgen voor
visueel-ruimtelijke compartimentering en voor de samenhang, verbinding
tussen beide kasteeldomeinen.
Sociaal-culturele waarde :
Ruimtelijk-structurerende waarde:
De kamlijn vormt de basis voor de Kortrijkse steenweg die de
strcutuur geeft aan de percelering en wegenpatroon. Door de parkaanleg
worden vista's gecreëerd naar opvallende elementen.

--------------

C.TEKSTUELE Omschrijving
------------------------

Deze ankerplaats ligt in de gemeente Oostkamp, ten westen van de
Kortrijkse steenweg tussen Waardamme en Oostkamp. Deze weg volgt min of
meer de interfluviale kamlijn tussen de Rivier- en Hertsberghebeek, én
de Marsbeek. Ten westen van kasteeldomeinen Breidels en Nieuwburg
stroomt een kleine zijbeek van de Marsbeek. Het kasteeldomein van
Breidels en omgeving is nog grotendeels bebost in tegenstelling met de
omgeving van Nieuwburg waar de meeste percelen als weiland in gebruik
zijn. De percelering en het drevenpatroon hangen vast aan de
kasteeldomeinen. De dreven accentueren het blokvormige perceelspatroon.
Het kasteel Nieuwburg bevat enkele middeleeuwse delen die de verwoesting
en de brand van 1582 overleefd hebben. De oudste vermelding van het
domein dateert van 1300 onder de naam "Weitshof". Het huidige kasteel
bestaat uit een vierkantige donjon (met kleine torentjes) die tegen het
rechthoekig woonhuis aanleunt. Over de gracht ligt een brug uit de 19e
eeuw die vroeger de ingang van het kasteel vormde. Momenteel ligt de
ingang aan de achterkant of de oostelijke zijde van het kasteel. Er
bestaan vermoedens dat het middeleeuwse kasteel door de Genuese familie
Adornes gebouwd is. In 1795 kwam het in handen van de familie Peers de
Nieuwburgh, vanwaar de huidige benaming. Vóór het kasteel ligt een groot
gaaf landgoed bestaande uit een hoeve, stallingen, een wagenhuis, én een
boomgaard. Volgens de middeleeuwse meldingen was van in het begin een
boerderij aanwezig bij het kasteel. Er is ook een ijskelder aanwezig in
het domein. Het kasteel en landgoed zijn omringd door een walgracht die
op sommige plaatsen sterk verland is. Het omringende park met vijver is
in Engelse landschapsstijl aangelegd met een zeer open karakter en
herbergt enkele zeldzame boomsoorten en speciale variëteiten. De
gebouwen in de omgeving van kasteel Nieuwburg hebben allen een zelfde
donker rode kleur (zgn. “stierenbloed”) en vormen op die manier een
geheel. Ze omvatten kleine en grotere boerderijen, én kleine woningen.
De weilanden en akkerlanden in de omgeving hebben nog een vrij gave
knot/bomenrijen langs hun perceelsgrenzen. Het kasteel Breidels werd
gebouwd op het domein van kasteel Nieuwburg rond 1840. Het huidige
kasteel werd gebouwd tijdens het interbellum in Lodewijk XV stijl (zeer
symmetrisch) op een kunstmatige heuvel, nadat het vroegere afgebrand was
in WOI. Vlakbij het kasteel liggen enkele geometrische bloem- en
grasperkjes typisch voor de Franse parkaanleg. Het open weiland en de
waterpartijen ten oosten ervan zorgen voor een vista aan de voorkant van
het kasteel. Verder van het kasteel herkent men enkele kenmerken van de
Engelse landschapsstijl in de parkaanleg: zoals kronkelende lijnen van
bosgrens, een eilandje van bomen in een grasperk, … Een dreef met aan
weerszijden een dubbele bomenrij vormt de toegang tot het kasteel. Het
park heeft enkele zeldzame coniferensoorten. De omgeving van dit kasteel
is nog grotendeels bebost met naald- en loofhout met middel- en
hakhoutbestanden. Tussen de beide kasteeldomeinen liggen enkele
landbouwbedrijven die door hun gaaf karakter en afwezigheid van storende
nieuwbouw passen binnen het landelijke karakter. In de ankerplaats is er
een graduele verandering van openheid: rond het kasteeldomein Nieuwburg
heeft men een half open landschap dat doorsneden wordt door dreven en
enkele knot/bomenrijen, naar Breidels kasteel wordt het aandeel bos toe
en hebben we een vrij gesloten landschap. De Kortrijkse steenweg vormt
visueel een sterke grens door de ligging op de kamlijn en door de,
weliswaar onderbroken, dreef.
