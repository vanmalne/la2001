Vallei van de Molenbeek te Puurs
================================

Anker ID: A10060
----------------



C.TEKSTUELE Omschrijving
------------------------

Het landschap van de 'Vallei van de Molenbeek' is gelegen in de
gemeente Puurs in Klein Brabant. De structuur van dit karakteristieke
valleilandschap, begrensd door de bewoning van Liezele en Puurs en door
wegeninfrastructuur, loopt ook buiten het afgebakende erfgoedlandschap
door. Deze ankerplaats omvat een belangrijk deel van de vallei van de
Molenbeek ten oosten van Liezele. Het betreft een landschap met een zo
goed als gave, eeuwenoude ruimtelijke structuur, met een complex van
historisch permanent grasland, talrijke oude landschapselementen en een
zoom van gesloten structuren met bossen en struwelen. De
geomorfologische opbouw van de vallei met aangrenzende hogere gronden
zorgt, samen met de sterk variërende milieuomstandigheden, voor een
grote verscheidenheid aan vegetatietypes. Deze verscheidenheid en
afwisseling in open en gesloten gebied draagt bij tot zowel de
natuurwetenschappelijke als de esthetische waarde van het gebied. Verder
komt er verspreid in het landschap heel wat bouwkundig erfgoed voor met
een 17de eeuwse kapel, de 'Schemelbertmolen' en het Fort van Liezele en
bevindt er zich in de zone van het Steentje een archeologische site. Van
de voormalige kasteeldomeinen zijn enkel de omgrachtingen en enkele
beboste percelen overgebleven. De structuur van dit karakteristieke
valleilandschap loopt verder door buiten de afbakening van de
ankerplaats. Een te vermelden knelpunt is het voorkomen van een aantal
voetbalterreinen die een storende factor vormen binnen dit gave
valleilandschap. Uitbreiding van deze sportinfrastructuur moet dan ook
vermeden worden.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De geomorfologische opbouw van de vallei met aangrenzende hogere
gronden doet sterk variërende milieuomstandigheden ontstaan. Dankzij
deze variatie in abiotiek wordt het gebied gekarakteriseerd door een
grote verscheidenheid aan vegetatietypes met hoge botanische waarde en
een belangrijke functie als broed- en pleistergebied voor avifauna.

Historische waarde:
~~~~~~~~~~~~~~~~~~~


Het betreft hier een landschap met een zo goed als ongeschonden en
ongewijzigde, eeuwenoude ruimtelijke structuur met een complex van
historisch permanent grasland en talrijke oude landschapselementen. De
landschappelijke inrichting is het resultaat van de volmiddeleeuwse
bewoningsorganisatie. Daarnaast vinden we binnen dit erfgoedlandschap
ook bouwkundig erfgoed met een 17de eeuwse kapel, de 'Schemelbertmolen'
en het Fort van Liezele. Van de voormalige kasteeldomeinen, gelegen aan
de Molenbeek (Hof ten Broeck, Schemelbert en Hof-ter-Bollen) bleven
enkel de omgrachtingen en gedeelten van de omringende, beboomde domeinen
bewaard.

Esthetische waarde:
~~~~~~~~~~~~~~~~~~~

Dit erfgoedlandschap omvat een gaaf voorbeeld van
een valleigebied met enerzijds een kleinschalig valleilandschap met
talrijke bomenrijen en houtkanten en anderzijds de open kouters. De
belevingswaarde wordt versterkt door de groene zoom van gesloten
structuren van bossen en struwelen in het noordelijke en westelijke
deel.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De ruimtelijke structuur van het landschap, die zeer karakteristiek
is voor een valleigebied, loopt langsheen de Molenbeek verder door,
buiten het afgelijnde erfgoedlandschap.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * steilrand

**Hydrografische Elementen:**

 * beek
 * vallei


Molenbeek

**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Molens:**

 * watermolen


**Militair erfgoed:**

 * fort


**Kerkelijk erfgoed:**

 * kapel


**Archeologische elementen:**
site


ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij
 * houtkant
 * knotbomenrij

**Topografie:**

 * historisch stabiel


**Historisch stabiel landgebruik:**

 * permanent grasland
 * kouters


No

**Bos:**

 * loof
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Een knelpunt is het voorkomen van een aantal voetbalterreinen die een
storende factor vormen binnen dit gave valleilandschap. Uitbreiding van
deze sportinfrastructuur moet dan ook vermeden worden.
