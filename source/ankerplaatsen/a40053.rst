Vallei van de Perlinckbeek
==========================

Anker ID: A40053
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische\_Elementen:**

 * waterloop
 * beek
 * vallei
 * meander

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * hof

 
**Nederzettingspatronen:**

 * gehucht

Zegelsem

**Bouwkundig erfgoed:**

 * (heren)woning
 * huis
 * herberg

 
**Landbouwkundig erfgoed:**

 * hoeve
 * schuur
 * stal

 
**Molens:**

 * watermolen

 
Perlinkmolen

**Kerkelijk erfgoed:**

 * kerk
 * kapel
 * klooster
 * pastorie

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * kerkwegel

 
kasseiwegen

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * bomenrij
 * houtkant
 * hagen
 * knotbomenrij
 * kaphaag
 * perceelsrandbegroeiing

**Kunstmatige waters:**

 * poel

 
**Historisch stabiel landgebruik:**

 * permanent grasland

 
**Bos:**

 * loof
 * middelhout
 * hooghout
 * struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Wegens de jaarlijks terugkerende wateroverlast, voornamelijk in
Nederzwalm, plant men waterbeheerswerken ter hoogte van het dal in Sint-
Blasius- Boekel. Hiervoor dient een de aanleg van een dam en aangezien
het hier open gebied betreft met de visuele impact hiervan niet
onderschat worden.

--------------

B.landschapswaarden
-------------------

 Wetenschappelijke waarde:
Het begin van de beek wordt net ten zuiden van Zegelsem gevormd door
de samenloop van twee beken die in twee amphitheatervormige brongebieden
hun aanvang nemen. Door de textuurwisseling van het Tertiair substraat
van klei en zand ontstaan de vele watertafels, samen met het sterk
versneden reliëf ontstaan hierdoor talrijke bronniveaus.De westelijke
zijbeken van de Perlinkbeek zijn iets langer en zijn ook beter
ontwikkeld dan de oostelijke en ze staan min of meer loodrecht op
elkaar.Stroomopwaarts van Sint- Blasius-Boekel is de dalbodem zeer smal,
nauwelijks vlak te noemen, en de valleivorm wisselt er om de
haverklap.Het dal van Sint- Blasius- Boekel is opgevuld met een enorm
pakket Holocene sedimenten. Waarschijnlijk kende dit dal een sterke
erosie gedurende de Weichsel en werd het daardoor een preferentieel
sedimentatiebekken.Op de steile helling van de dalwand hebben al
verschillende verglijdingen plaats gehad.
Historische waarde:
Als de ankerplaats op de Ferrariskaart (ca. 1775) bekeken wordt zien
we dat vooral op de oostelijke dalwand, tevens de steilste,
verschillende stukken bos voorkomen. Een daarvan wordt met naam vermeld:
het 'Priestendrisbosch'. De minder steile, westelijke oever lag
voornamelijk onder akkerland. Hier en daar komen langs de beek
meerspercelen voor die met perceelsrandbegroeiing afgeboord zijn. Tevens
is er beekbegeleidende vegetatie op de kaart te zien. Aan de rand van de
vallei staan hier en daar hoeves. Op de kaart van Vandermaelen (1851) is
het grootste deel van het bos reeds verdwenen, er resten nog enkele
percelen bos, en er zijn voornamelijk meersen in de plaats gekomen. De
beek blijft door bomen begeleid. Dit kaartbeeld komt sterk met het
huidige overeen; de westelijke dalwand onder akker en de oostelijke
onder bos en graslandpercelen die met perceelsrandbegroeiing omzoomd
zijn. De Perlinkmolen op de Perlinkbeek, is aan de voet van de
Pottelberg gelegen. Hij werd reeds in de 9e eeuw vermeld als eigendom
van de abdij van Lobbes te Zegelsem. Het huidige gebouwencomplex dateert
grotendeels uit de 19e eeuw. In de vallei van de Perlinkbeek komen
verschillende grote gesloten hoeves voor. De dorpskom van Zegelsem is
vrij intact bewaard.
Esthetische waarde: Door de beekbegeleidende bomenrij valt de ligging
van de beek op in landschap. De oostelijke dalwand vertoont
verglijdingen en ligt onder grasland en bospercelen. Op verschillende
plaatsen komt, aan de westelijke dalwand, de akkers tot aan de beek. In
het landschap liggen verschillende hoeves. De dorpskern van Zegelsem, in
de vallei gelegen, is goed bewaard.
Sociaal-culturele waarde :
Ruimtelijk-structurerende waarde:
Centraal in de ankerplaats loopt de Perlinkbeek die door de
beekbegeleidende bomenrij in het landschap opvalt. De oostelijke
dalwand, die het steilst is, vertoont verglijdingen en ligt onder
grasland, met perceelsrandbegroeiing, en enkele bospercelen. Op
verschillende plaatsen komt, aan de westelijke, zachthellende dalwand,
de akkers tot aan de beek. In het landschap liggen verschillende hoeves.
De dorpskern van Zegelsem is in de vallei gelegen.

--------------

C.TEKSTUELE Omschrijving
------------------------

 Het deel van de Perlinckbeek dat in de ankerplaats is opgenomen, vormt
de bovenloop van de beek die ongeveer vijf kilometer lang is en zich
tussen Zegelsem en Sint-Blasius- Boekel in noord-zuidelijke richting
situeert. Hier is het verval van de beek het grootst, over de helft van
tracé (5 van de 10 km) wordt reeds tweederden van het hoogteverschil
afgelegd. Het begin van de beek wordt net ten zuiden van Zegelsem
gevormd door de samenloop van twee beken die in twee amphitheatervormige
brongebieden hun aanvang nemen. De westelijke zijbeken van de
Perlinkbeek zijn iets langer en zijn ook beter ontwikkeld dan de
oostelijke en ze staan min of meer loodrecht op elkaar. Door de
textuurwisseling van het Tertiair substraat van klei en zand ontstaan de
vele watertafels in de Vlaamse Ardennen. Samen met het sterk versneden
reliëf ontstaan hierdoor talrijke bronniveaus. Als voornaamste
genesefactor van de hydrografie van het bekken wordt de regressieve
bronerosie genoemd, deze werkt in tegenovergestelde richting van het
geologische substraat, maar wel volgens zijn NNE- richting. Dit geeft
aanleiding tot consequente (waterloop die met bedding het afdalen van
geologisch lagen volgt) beekvalleien. Min of meer loodrecht op deze
beekvalleien ontstaan postsequente beekvalleien, die als ze lang genoeg
worden toch nog consequent kunnen worden. De vele bifurcaties
(splitsingen) rond de brongebieden en in de bovenlopen wijten ze aan de
verstopping van de oorspronkelijke bron door colmatatie. Deze leem is
veel minder permeabel dan het zand in de watergeleidende laag. Het water
moet zich een nieuwe uitweg zoeken en dat is de kortste uitweg, waar het
leemdek het dunst is (aan de zijkanten van de valleien). Dit fenomeen
komt (nu) vooral voor aan de randen van de plateaus. De kleine
stroomrichtingveranderingen stroomopwaarts van het dal van Sint-
Blasius-Boekel is aan dergelijke bifurcaties te wijten. Deze
richtingsveranderingen vinden vaak plaats net voor een samenvloeiing.
Eén van die zijtakken ontwikkelde zich sneller en heeft de andere
opgeslokt. Als dit afwisselend gebeurde krijgt men een zigzagpatroon.
Stroomopwaarts van Sint- Blasius-Boekel is de dalbodem zeer smal,
nauwelijks vlak te noemen, en de valleivorm wisselt er om de haverklap.
Tussen Sint-Blasius-Boekel-dal en de Perlinkmolen benadert de valleivorm
een asymmetrisch boogdal. In de dalbodem zelf is een vleugelvorm te
onderscheiden stroomafwaarts van de samenvloeiing met de Roebeek.
Stroomopwaarts hiervan tot de Perlinkmolen is deze vleugelvorm meer
uitgesproken. Vanaf de Perlinkmolen tot Zegelsem is de valleivorm een
asymmetrisch vleugeldal. Stroomopwaarts Zegelsem zijn het eerder
boogdalen. Het dal van Sint- Blasius- Boekel is opgevuld met een enorm
pakket Holocene sedimenten. Waarschijnlijk kende dit dal een sterke
erosie gedurende de Weichsel en werd het daardoor een preferentieel
sedimentatiebekken. De loop van het Perlinkbeek lijkt op deze plaats
niet natuurlijk. Hoogst waarschijnlijk heeft de mens reeds vroeg (voor
1776) waterbeheerswerken uitgevoerd. Een groot deel van het dal werd ter
hoogte van Sint- Blasius-Boekel ten tijde van Ferraris als akkerland
gebruikt, wat eigenlijk wel wat eigenaardig is gezien de huidige slechte
drainering. Dit kan op een tekort aan landbouwgrond duiden of het beter
gedraineerd zijn ervan in die tijd. Als de ankerplaats op de
Ferrariskaart beken wordt zien we dat vooral op de oostelijke dalwand,
tevens de steilste, verschillende stukken bos voorkomen. Een daarvan
wordt met naam vermeld: het 'Priestendrisbosch'. De minder steile,
westelijke oever lag voornamelijk onder akkerland. Hier en daar komen
langs de beek meerspercelen voor die met perceelsrandbegroeiing
afgeboord zijn. Tevens is er beekbegeleidende vegetatie op de kaart te
zien. Aan de rand van de vallei staan hier en daar hoeves. Op de kaart
van Vandermaelen (1851) is het grootste deel van het bos reeds
verdwenen, er resten nog enkele percelen bos, en er zijn voornamelijk
meersen in de plaats gekomen. De beek blijft door bomen begeleid. Dit
kaartbeeld komt sterk met het huidige overeen; de westelijke dalwand
onder akker en de oostelijke onder bos en graslandpercelen die met
perceelsrandbegroeiing omzoomd zijn. Op de steile helling hebben al
verschillende verglijdingen plaats gehad. De Perlinkmolen op de
Perlinkbeek, is aan de voet van de Pottelberg gelegen. Hij werd reeds in
de 9e eeuw vermeld als eigendom van de abdij van Lobbes te Zegelsem. Het
huidige gebouwencomplex dateert grotendeels uit de 19e eeuw met enkele
oudere onderdelen en ook enkele jongere verbouwingen. Na een
overstroming in 1859 werd het sluiswerk in gewijzigde vorm heropgebouwd.
Het ijzeren bovenslagwiel is van recentere datum en uitgevoerd in
staalplaat. De maalinstallatie werd in 1974 buiten gebruik gesteld. Het
geheel valt op door het volumespel van de gedeeltelijk witgeschilderde
bakstenen gebouwen onder zadeldaken met rode dakpannen. In de vallei van
de Perlinkbeek komen verschillende grote gesloten hoeves voor. In de
Teirlinckstraat staat een hoevetje met wagenmakerij dat in 1903
uitgebreid werd. Tegenover de Sint- Ursmaruskerk staat een klooster van
de zusters van de congregatie van Sint- Vincentius van Deftinge met
school en voormalig godshuis. Het klooster dateert van 1892, het
schoolgebouw van 1893. In 1895 volgde de uitbreiding met het godshuis.
Bij het geheel hoort een neogotische kapel voor. De voormalige hoeve "'t
hof Van De Putte" is gedeeltelijk aangepast omwille van de
functiewijziging. De hoeve zou in 1792 opgericht zijn. Van de pastorie
werd reeds in 1622 vermelding gemaakt als een omwalde pastorie met
brouwerij. De huidige pastorie dateert vanuit de 18e eeuw. De
dorpsherberg "In den Drijaard" is tegenover de kerk gelegen. Het gebouw
klimt mogelijk tot in de 18e eeuw op. Van de parochiekerk van Zegelsem,
met ommuurd kerkhof, is weinig over de bouwhistoriek bekend. De huidige
kerk wordt wellicht voorafgegaan door een Romaans of vroeggotisch
eenbeukig kerkje. Het huidige classicistisch schip met koor en sacristie
werden in 1780-1783 gebouwd en later nog wat verbouwd.
