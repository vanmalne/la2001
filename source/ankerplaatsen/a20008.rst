Rubenskasteel
=============

Anker ID: A20008
----------------



C.TEKSTUELE Omschrijving
------------------------

Deze ankerplaats strekt zich uit ten zuiden van Weerde. De westelijke
grens wordt grotendeels gevormd door de spoorlijn Brussel-Antwerpen en
de oostelijke door de autoweg E19 Brussel-Antwerpen. Het gebied maakt
deel uit van de Zennevallei met haar beemden ten noorden van Brussel.
Nabij Weerde bleef een deel van de oude meanderende Zennebedding
behouden. Bomenrijen volgen vaak het patroon van het uitgebreid
grachtenstelsel, hier en daar komen beboste percelen voor met zowel
loof- als naaldhout. Het Steen, ook Rubenskasteel genoemd, is gesitueerd
in een meander van de Barebeek. Deze ligging zou erop wijzen dat het om
een zeer oude site gaat. De oudste gekende bewoners situeren zich in de
13de en 14de eeuw. Het kasteel had lang een belangrijke strategische
rol, waardoor het ook sterk te lijden had. In 1635 werd het eigenhdom
van P.P.Rubens en H.Fourment, die het lieten inrichten tot
buitenverblijf. Het domein wisselde meermaals van eigenaar. Zo nam in
1773 hofarchitect L.B.Dewez er zijn intrek. In de 19de eeuw werd het
kasteel vergroot en gerestaureerd. In het begin van de 20ste eeuw liet
industrieel de Becker-Remy nog talrijke aanpassingen uitvoeren. Tijdens
de tweede wereldoorlog waren er troepen in ondergebracht, vanaf 1955
werden opnieuw herstellingen uitgevoerd. Een aantal dreven vertekken in
de nabijheid van het kasteel dat als monument beschermd is. In zijn
huidige vorm is het een omgracht L-vormig gebouw met tuin, verbonden met
het ten noorden ingeplant neerhof door middel van een boogbrug uit de
17de eeuw. Zowel laat-gotische, laat-barokke als neo-Vlaamse
Renaissance-elementen zijn aanwezig. Het U-vormig geschikte neerhof
dateert uit de 18de eeuw met aanpassingen uit de 19de en 20ste eeuw. Ten
zuiden van het kasteel ligt een gebogen vijver met eilandjes. Het
omgevende bos wordt gekenmerkt door een kalkminnende flora, die wijst op
het geologische verleden van het gebied aan de rand van de Zennevallei,
met name een oost-west geöriënteerde vallei. Door de naburige graslanden
stromen Hondsleibeek, Broekgracht en Barebeek.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

In de beboste gedeelte van het domein komen interessante vegetaties
voor.

Historische waarde:
~~~~~~~~~~~~~~~~~~~


Het Steen is in de eerste plaats verbonden met de prins der Vlaamse
Schilders, P.P. Rubens, maar ook met mindere goden zoals architect L.B.
Dewez en met de belangrijjke industrieel De Becker-Remy. Ondanks de
19de-eeuwse restauratie is het militaire feodale verleden nog voelbaar
aanwezig, o.m. de vorm van het gebouw en de omgrachtingen. Het kasteel
wordt van het achterliggende bos gescheiden door een landschappelijk
park

Esthetische waarde:
~~~~~~~~~~~~~~~~~~~

Het Steen is een prachtig waterkasteel in een
pittoreske omgeving.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * rivier
 * beek
 * vallei
 * meander


**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * toren
 * kasteelgracht


**Landbouwkundig erfgoed:**

 * hoeve
 * schuur
 * stal
 * wagenhuis


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij

**Kunstmatige waters:**

 * vijver


**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Relatief gaaf gebied in een sterk verstoorde omgeving. Bebouwing ten
noordwesten van Rubenskasteel.
