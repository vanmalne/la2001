Kalkense Meersen en Heisbroek
=============================

Anker ID: A40025
----------------



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * landduin
 * rivierduin
 * steilrand
 * markante terreinovergang

**Hydrografische Elementen:**

 * waterloop
 * rivier
 * beek
 * vallei
 * meander
 * oude rivierarm


**Moerassige gronden:**

 * moeras
 * veen
 * rietland


**Geologie:**


Vlaamse Vallei

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon
 * dries
 * plein

Dries van Schellebelle, half bebouwd

**Bouwkundig erfgoed:**

 * herberg


**Kerkelijk erfgoed:**

 * kerk
 * pastorie



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * kanaal
 * dijk
 * sluis
 * grachtenstelsel


veer

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * knotbomenrij
 * perceelsrandbegroeiing

**Kunstmatige waters:**

 * turfput


**Topografie:**

 * onregelmatig


**Historisch stabiel landgebruik:**

 * voormalige communautaire akker
 * meersen


**Typische landbouwteelten:**

 * hoogstam


**Bos:**

 * naald
 * loof
 * broek
 * hooghout
 * struweel


**Bijzondere waterhuishouding:**

 * vloeiweide
 * watering



OPMERKINGEN EN KNELPUNTEN
~~~~~~~~~~~~~~~~~~~~~~~~~

Langs de noordelijke rand wordt het landschap verstoord door
weekendverblijven met visvijvers en tuinen.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Dit gebied maakt deel uit van de Scheldevallei. Het is een
"natuurlijk" periodisch overstromingsgebied, lager gelegen dan
omliggende gebied. Gedeelte van een oude Scheldemeander is bewaard
gebleven, verschillende fossiele kronkelwaardruggen aanwezig. Het gebied
wordt door veel sloten ontwatert, in het noorden en oosten komen enkele
turfputten voor. Vooral in het oosten zijn enkele zandige duinen
aanwezig.

Historische waarde:
~~~~~~~~~~~~~~~~~~~


De toestand op de kaart van Ferraris (ca. 1775) is als volgt: loop
van de Schelde is volgens de huidige oude meander, nat meersgebied en
kleine percelen met perceelsranden (perceelsrandbegroeiing wel
grotendeels verdwenen). Op de kaart van Vandermaelen (ca.1850) en MGI
1/20,000 (ca.1949) is de meander afgesneden en duidelijk herkenbaar in
het landschap met overwegend meersen en weilanden. Een nieuwe waterloop
doorsnijdt de meander. Kalkense vaart, gegraven en ingedijkt in de
Middeleeuwen, blijft ongewijzigd tov Ferraris. Het oorspronkelijk
moerasbos werd weggekapt. Turfgesteken gebeurde tijdens de Franse
revolutie op de plaatsen waar de kleilaag het dunst aanwezig was.

Esthetische waarde:
~~~~~~~~~~~~~~~~~~~

Het betreft hier een open, vlak en kleinschalig
landschap met kleine percelen bos. de oude meander van de Schelde is
duidelijk herkenbaar op de orthofoto en in het landschap.Het gebied
bestaat vooral uit weilanden (nat gebied), bossen, hooilanden met
grachten en sloten. Graslanden met akkerland bevindt zich op de zandige
duinen. Er zijn nog resten van turfputten aanwezig. Soms staan
knotwilgen langs de perceelsranden en er zijn nog enkele kleine percelen
populier.


Sociaal-culturele waarde:
~~~~~~~~~~~~~~~~~~~~~~~~~




Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het meest typerende landschapselement van de Kalkense meersen is de
uitgestrekte grasvlakte, doorsneden met brede sloten en beken. Het
grootste gedeelte wordt gebruikt al permanent hooiland of hooiland met
nabeweiding. In de noordelijke rand van het gebied liggen enkele
grotere, langwerpige waterpartijen, ontstaan door het steken van turf.
Langs deze noordelijke rand wordt het landschap verstoord door
weekendverblijven met visvijvers en tuinen De openheid van het landschap
wordt hier en daar doorbroken door populierenaanplanten. Enkele delen
hebben een duidelijk minder open karakter. Het betreft hier vnl.
weilanden die omzoomd zijn met knotwilgen of Canadapopulieren.
Dergelijke concentraties van lineaire landschapselementen zijn te vinden
in het gebied omsloten door Schelde en Oude Schelde, in De Aard en in
het noordelijke gedeelte tussen de Molenmeers en Langendonck. Belangrijk
zijn ook de overgangen naar hoger gelegen rivierduin- en dekzandgronden,
die het hele meersengebied omsluiten. Op vele plaatsen is het oude
erosietalud duidelijk zichtbaar. Er zijn een drietal zandige opduikingen
in het gebied. Op één ervan, in het zuiden van het gebied, vinden we de
oude bewoningskern van De Aard. Op de andere wordt op een beperkte
schaal aan akkerbouw en horticultuur gedaan.



C.TEKSTUELE Omschrijving
------------------------

Deze ankerplaats bevindt zich tussen Kalken en Schellebelle.
Waarschijnlijk vond in het begin van het Laatglaciaal (15 500 tot 11 500
jaar geleden) de overgang plaats van een verwilderd naar een meanderend
rivierpatroon. De oorzaak van de overgang was het milder wordende
klimaat en de toename van de plantengroei, waardoor de vegetatie
verdichtte en de erosie afnam. Aan de buitenkant van de bochten vindt
een uitschuring plaats, aan de binnenkant afzetting van materiaal.
Hierdoor verlegt de rivier geleidelijk haar loop in de richting van de
buitenkant van de bochten. Uitschuring en afzettingen gebeuren vooral
bij extreem hoge waterstanden, waarbij in de binnenbocht zogeheten
sikkelbanken worden gevormd. Die zijn als lage, gebogen ruggen in het
landschap zichtbaar. Vooral tussen Gent en Dendermonde heeft de Schelde
uit die periode een groot aantal fossiele meanderbochten achtergelaten,
bijvoorbeeld die van Overmere- Donk, Kalken en Laarne- Damvallei. De
overgang van een verwilderd naar een meanderend rivierpatroon ging
gepaard met een insnijding, waardoor de toenmalige Scheldevlakte enkele
meters beneden het algemene opvullingsniveau van de Vlaamse Vallei kwam
te liggen. Die insnijdingsfase was bepalend voor het uitzicht van de
huidige riviervlakte, omdat latere riviererosie en -afzetting zich
grotendeels beperkten tot het gebied binnen de laatglaciale
overstromingsvlakte. Hierdoor komen de grenzen van de laatglaciale
riviervlakte langs een groot deel van de Schelde overeen met die van de
huidige alluviale vlakte. De hoogte in de alluviale vlakte van de
Schelde varieert tussen de 3 à 4 meter boven zeeniveau. De afgevlakte
zandige donken hebben een hoogte tussen de 4 en 5 meter. De duinen
binnen de riviervlakte zouden later als hogere, drogere donken midden in
het vochtige alluvium vestigingsplaatsen bij uitstek vormen voor de
mens. Veel van die duinmassieven vormen nu trouwens nog steeds
felgeheerde locaties voor luxueuze villawijken. In het zuidoosten gaan
de meersenbruusk over naar het rivierduin van Uitbergen. Dit duin is
deels vergraven en vertoont veel reliëfsverschillen op perceelsniveau.
Toch bleef het rivierduinkarakter van het gebied vrij goed bewaard. De
grote centrale venige depressie is voor een groot deel uitgegraven en
omgevormd tot een visvijver. Andere reliëfsverschillen worden
veroorzaakt door de dijk langs de Schelde en de lage dijk langs de
oostelijke rand van de meersen. In de buurt van de uitgeveende zones in
het noorden van de meersen, ligt een terpachtige bult, die ontstaan is
door de ophoging van afgegraven rivierklei, die in een dunne laag de
turflaag bedekt. Het meest typerende landschapselement van de Kalkense
meersen is de uitgestrekte grasvlakte, doorsneden met brede sloten en
beken. Het grootste gedeelte wordt gebruikt al permanent hooiland of
hooiland met nabeweiding. In de noordelijke rand van het gebied liggen
enkele grotere, langwerpige waterpartijen, ontstaan door het steken van
turf. Langs deze noordelijke rand wordt het landschap verstoord door
weekendverblijven met visvijvers en tuinen. Belangrijk zijn ook de
overgangen naar hoger gelegen rivierduin- en dekzandgronden, die het
hele meersengebied omsluiten. Op vele plaatsen is het oude erosietalud
duidelijk zichtbaar. Er zijn een drietal zandige opduikingen in het
gebied. Op één ervan, in het zuiden van het gebied, vinden we de oude
bewoningskern van De Aard. Op de andere wordt op een beperkte schaal aan
akkerbouw en horticultuur gedaan. De openheid van het landschap wordt
hier en daar doorbroken door populierenaanplanten. Enkele delen hebben
een duidelijk minder open karakter. Het betreft hier vnl. weilanden die
omzoomd zijn met knotwilgen of Canadapopulieren. Dergelijke
concentraties van lineaire landschapselementen zijn te vinden in het
gebied omsloten door Schelde en Oude Schelde, in De Aard en in het
noordelijke gedeelte tussen de Molenmeers en Langendonck. Het rivierduin
van Uitbergen wordt gekenmerkt door een zeer kleinschalig landschap, met
een afwisseling van droge graslanden, akkertjes, bosjes, en vochtige
depressies (met broekbos, vochtig grasland en vijvertjes), geleidelijke
en bruuske overgangen naar het meersengebied. Bomenrijen zijn er vrij
talrijk. Vergravingen en weekendverblijfjes met visvijvers leveren op
sommige plaatsen een vertuind landschap op. Plaatselijk zit een ondiep
of dagzomend veenpakket, dat tot 40 cm dik is. Deze veenbodems zijn
gesitueerd in een gordel aan de buitenrand van de alluviale vlakte van
de Kalkense meersen, langs de Schelde in de kom van Wijmeers en in de
centrale depressie in het rivierduin van Uitbergen. De vijvers in het
gebied zijn ontstaan door vroeger turfwinning. De Broekmeers is een
uitgestrekt, ononderbroken grasland dat vroeger elk jaar van herfst
totlente door het Scheldewater overstroomd werd. Dit blankzetten
gebeurde vanaf de 16e eeuw via de Kalkense Vaart. In de lente,bij ebbe,
werden de sluizen dan gesloten en kon de boer weer op een goede
hooiopbrengst rekenen, de stroom had immers een fijn laagje humusrijk
slib afgezet dat als meststof dienst deed. Er is een verschil tussen
gemene meersen en een vrijgeweide: de vloeimeersen zijn bedijkt en de
gemene meersen vormen één open vlakte. Er was ook een verschil in
uitbating; bij de vloeimeersen behoorde de twee opbrengsten aan de
eigenaar toe terwijl bij de gemene meersen slechts de eerste oogst naar
de pachters of eigenaars ging. Vanaf 1 augustus werden zijn opengesteld
voor de gemeenschap en kon ieder keuterboertje zijn vee laten weidden op
het nagras. Dit recht op vrijgeweide werd in principe in de Zuidelijke
Nederlanden afgeschaft door Jozef II en deze afschaffing werd nog eens
bekrachtigd onder het Franse bewind. De Kalkenaars hebben deze verboden
blijkbaar naast zich neergelegd en gingen rustig verder met het systeem
tot in 1960. Met het toenemende verkeer dat niet samen ging met de
loslopende meutes werd dan ook het vrijgeweiderecht afgeschaft. In de
jaren '60 werd het jaarlijks bevloeien van de meersen tijdens de winter
stopgezet omdat het Scheldewater te erg gepollueerd was. De vloeimeersen
bleven het ganse jaar door in privaat bezit. Dit hele bevloeiingssysteem
is vrij uniek. De gecontroleerde bevloeiing van de meersen, die met
dijken omzoomd zijn, dateert waarschijnlijk uit de tweede helft van de
16e of uit de 17e eeuw, in ieder geval na de aanleg van de Kalkense
Vaart. Sommige vloeimeersen staan echter in contact met de Oude Schelde
en niet met de Vaart en zij kunnen dus ouder zijn. De dijken hadden een
dubbele functie: in de eerste plaats konden de percelen die binnendijks
lagen, afzonderlijk bevloeid worden en weer drooggelegd, via
afzonderlijke sluizen, wanneer men dat wenste. In de tweede plaats
vormden de dijken, die wellicht met een haag beplant waren, een
afsluiting tegen de vrijlopende runderen. In de randen van de kom treedt
vaak kwel op. Dit kwelwater wordt op de meeste plaatsen afgevoerd langs
kleine sloten. Oude bevloeiingssystemen vanuit de Schelde zijn verlaten.
In het landschap zijn wel nog enkele oude, lage dijkjes in de graslanden
zichtbaar. Sinds het midden van de jaren '70 watert het volledige gebied
van de Kalkense Meersen af langs de Kalkense Vaart, die reeds in 1543
werd gegraven tussen de provincie weg Lokeren- Wetteren en de Oude
Schelde. Oorspronkelijk werd enkel het westelijke deel van de meersen
langs deze weg gedraineerd. Het oostelijke deel werd via een sluis ('De
Vier Goten') op de Schelde gedraineerd. Beide systemen bestonden uit een
netwerk van drainagegreppels, sloten en grachten. In het begin van de
20e eeuw werd de tweekoppige gracht van de Schelde afgesneden en werd de
Kalkense Vaart verlengd tot een nieuwe doorsteek. De oude bedding werd
gedempt met uitzonering van een afwateringssloot die men sindsdien de
Oude Schelde noemt. De Oude Schelde werd in het midden van de jaren '70
verbonden met de Kalkense Vaart, zodat sindsdien één systeem het hele
gebied draineert. In het noordoosten van het gebied ('s Herenmeers),
werden in het begin van de 19e eeuw de lange putten (Kalkense Put en
Overmeerse Put) gegraven ten behoeve van de turfwinning. Heden zijn ook
deze putten opgenomen in het ontwateringsnetwerk. De driebeukige
halleconstructie van de kerk van Schellebelle geeft een vrij heterogene
indruk die inwendig door de aankleding enigszins gemilderd wordt. Over
de vroegere gebouwen, die in 1580 tijdens de godsdiensttroebelen
afbrandden, is weinig bekend. De huidige reconstructie dateert uit
diverse perioden. Het dorpsplein van Schellebelle heeft een driehoekige
vorm dat nog het karakter van de Frankische dries van weleer behouden
heeft. Midden het plein staat een linde, een dorpsboom waar vroeger
recht gesproken werd. Eveneens op het dorpsplein staat "het kot", een
oude gevangenis die tegenover de kerk gelegen is. Boven de deur prijkt
het jaartal 1679, het vermoedelijke bouwjaar van deze "cipierage".
