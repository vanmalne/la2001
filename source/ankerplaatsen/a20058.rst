Markvallei tussen Galmaarden en Herne
=====================================

Anker ID: A20058
----------------



A.TEKSTUELE Omschrijving
------------------------

De Mark komt uit het zuiden, nabij Edingen, en slaat ter hoogte van
Tollembeek in westelijke richting af. Waarschijnlijk liep deze rivier
oorspronkelijk naar het noorden, in de depressie sie zich tussen
Oetingen-dorp en de Zavelberg uitstrekt. Via de huidige Scheibeek zou
deze loop zich dan voortgezet hebben langs de Papenmeersbeek en de Grote
Molenbeek naar de Dender. De Mark is nog steeds een belangrijke
bijrivier van de Dender en heeft in het landschap een tamelijk diepe en
brede vallei uitgeschuurd tot op een niveau van 25 meter boven
zeespiegel.. De hellingen van deze vallei vertonen ook een duidelijke
dissymmetrie. De noordelijke oever verheft zich vlugger dan de
zuidelijke oever, die zachtjes in de alluviale vlakte overgaat. De
niveauverschillen tussen de oeverwallen en de kommen zijn slechts klein
in de Markvallei, zoals ook in de Dendervallei. De vallei werd tijdens
het Holoceen bedekt met door het water aangebracht terrigeen kleiig of
lemig materiaal en ten dele ook door organogeen veenmateriaal. Sedert de
ontbossing in recentere tijden greep door afspoeling op de onbegroeide
hellingen bodemerosie plaats. Langs de steile hellingen kwamen de
tertiaire lagen aldus aan het oppervlak. Het geërodeerde materiaal werd
grotendeels als colluvium afgezet aan de voet van de hellingen en in de
kern van de depressies. Het landschap van de alluviale vallei wordt
volledig ingenomen door graslanden, omzoomd door houtgewas en door
aanplantingen van canadapopulieren, die vanaf de jaren 1960 uitbreiding
namen en het landschap plaatselijk volledig afsluiten. Langs de Mark
komen drie watermolens voor die op oeverwallen werden opgericht. De
alluviale bodems bestaan uit sterk tot zeer sterk gleyige gronden op
kleiig materiaal met een sterke reduktiehorizont, ze overstromen vaak,
destijds soms zelfs in de zomer als gevolg van de opstuwing door
watermolens. We vinden er hoofdzakelijk hooi- en graasweiden en
hygrofiele houtsoorten. Aan de valleiranden komen talrijke bronnen en
hier en daar taluds of holle wegen voor. De Sint-Pieterskerk van
Galmaarden werd in classicistische stijl opgetrokken in de periode
1749-1772 door de abdij van Vorst, mits integratie van de oudere toren
van de afgebroken kerk, die zelf uit de 13de eeuw stamde. Talrijke wegen
dwarsen de vallei. Ten oosten van Galmaarden ligt de hoeve Eetvelde met
een naburige vijver en de Elfkensmeersbeek. Ter hoogte van Tollembeek is
in de vallei een parallel grachtensysteem aanwezig, de Hernebeek stroomt
er in de Mark. Als bouwkundig erfgoed kunnen hier het Hof te Schiebeek
en de Boesmolen vermeld worden. Het hof ter Schiebeek wordt reeds
vermeld in 1350 als afhankelijkheid van het plaatselijke
Kartuizersklooster, in zijn huidige vorm is het een gesloten hoeve met
geplaveide binnenplaats, daterend uit het einde van de 18de eeuw. De
Boesmolen heeft een oude zandstenen onderbouw in de zijgevel aan de
waterkant. Het molenaarshuis werd gebouwd omstreeks 1860. In de omgeving
van Herne ligt eveneens een oude molen en ter hoogte van Rendries een
hoeve. Nabij het zuidelijke deel van de afbakening stroomt de
Honscallebeek ter hoogte van Smeiersmark in de Mark. 



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De Mark is een belangrijke bijrivier van de Dender en heeft in het
landschap een tamelijk diepe en brede vallei uitgeschuurd tot op een
niveau van 25 meter boven zeespiegel. Sommige stukken hebben enig
botanisch belang.

Historische waarde:
~~~~~~~~~~~~~~~~~~~


De vallei werd tijdens het Holoceen bedekt met door het water
aangebracht terrigeen kleiig of lemig materiaal en ten dele ook door
organogeen veenmateriaal. Sedert de ontbossing in recentere tijden greep
door afspoeling op de onbegroeide hellingen bodemerosie plaats.

Esthetische waarde:
~~~~~~~~~~~~~~~~~~~

Het landschap van dealluviale vallei wordt
volledig ingenomen door graslanden, omzoomd door houtgewas en door
aanplantingen van kanadapopulieren, die vanaf de jaren 1960 uitbreiding
namen en het landschap plaatselijk volledig afsluiten.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * holle weg

**Hydrografische Elementen:**

 * waterloop
 * rivier
 * vallei


**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve
 * schuur
 * stal


**Molens:**

 * watermolen


**Kerkelijk erfgoed:**

 * kerk



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * grachtenstelsel
 * stuw



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij
 * houtkant

**Kunstmatige waters:**

 * vijver


**Historisch stabiel landgebruik:**

 * meersen



OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide ebouwing in de vallei ter hoogte van Tollembeek en Herne.
Diverse grote hoeves wordfen gesitueerd in de vallei.
