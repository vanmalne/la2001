Houtsaegerduinen
================

Anker ID: A30049
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Macroreliëf:**

 * kustduin

paraboolduinen

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * houtwal

rond vroegere duinakkers

**Bos:**

 * loof
 * struweel

 
Kerkepannebos; struweel in de duinen

 **Andere:**
duingrasland

OPMERKINGEN EN KNELPUNTEN
~~~~~~~~~~~~~~~~~~~~~~~~~

In het noorden liggen enkele tennispleinen binnen het duinengebied die
landschappelijk storen. De ankerplaats is gekneld tussen de bebouwing
waarbij de weinige zichten vanop de omringende wegen dienen gevrijwaard
te blijven van bebouwing. De oprukkende lintbebouwng in het zuiden
dreigt gedeelten van het Kerkepannebos op te slokken alhoewel het een
botanisch en historisch waardevol bosgebied is.

--------------

B.landschapswaarden
-------------------

 Wetenschappelijke waarde:
De Houtsaegherduinen hebben een gefixeerd paraboolduinenlandschap dat
aansluit op de Westhoekduinen. Dankzij de gevarieerde en graduele
veranderingen van duinkam tot panne heeft het een floristische rijkdom.
Het Kerkepannebos herbergt een rijke flora.
Historische waarde:
Het Kerkepannebos aan de zuidelijke rand is één van de oudste
bosaanplantingen langs de Belgische Westkust. De restanten van
duinakkers getuigen van de ontginning van de duinen als akkerland; de
perceelsstructuur is goed herkenbaar.
Esthetische waarde: De grote reliëfsverschillen op korte afstand én
de afwisseling van struweelbegroeiing en duingraslanden geven deze
duinen een half open karakter met op de hoogste duinkammen een zicht op
de ruimere omgeving. De gordel van het Kerkepannebos vormt een visuele
begrenzing van de duinen.
Sociaal-culturele waarde : \*
Ruimtelijk-structurerende waarde:
 

--------------

C.TEKSTUELE Omschrijving
------------------------

 Deze ankerplaats ligt tussen de bebouwing van De Panne en Koksijde. In
het noorden wordt ze afgesneden van het strand en de zeereepduinen door
de Koninklijke Baan. In het zuiden wordt ze begrensd door de weg tussen
Koksijde en De Panne. De duinen behoren tot de zgn. “middeloude duinen”
en zijn ontstaan tijdens de 14e-16e eeuw. Het toenmalige reliëf is
bewaard gebleven dankzij de stabilisering door vegetatie en de lage
verstoring door recreatie en betreding. Momenteel zijn er lokaal nog
secundaire verstuivingen. Het gebied kent een afwisseling van grote
pannes en paraboolduinen wat zorgt voor gevarieerde biotopen. Men
onderscheidt duinenkammen met kleinere pannes ertussen, grote duinpannes
die soms nog tijdelijk onder water komen te staan, én geëgaliseerde
duingronden. De vegetatie kan omschreven worden als een mengeling van
duingraslanden en struweelbegroeiing die kalkminnend is. Lokaal komen
reeds ontkalkte gedeelten voor die een flora hebben met voorkeur voor
zwak zure zandbodems. De duingraslanden worden voor een groot deel
veroorzaakt door de vraat van konijnen. In het zuiden en oosten van de
ankerplaats komen restanten van duinakkers voor die herkenbaar zijn aan
kleine verwilderde percelen met een houtwal errond. Deze houtwal vormde
de begrenzing van het perceel en de veekering. In de zuidoostelijke hoek
en ten oosten van de camping in het zuiden, liggen gedeelten van het
Kerkepannebos, één van de oudste bosaanplantingen in het Belgische
duingebied met een rijke flora. Dankzij de lage verstoring door
recreanten vormt de struweelbegroeiing in de duinen een ideale biotoop
voor avifauna (als broed-, rust- en foerageerplaats).
