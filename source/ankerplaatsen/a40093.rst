Steenbergse Bossen
==================

Anker ID: A40093
----------------



C.TEKSTUELE Omschrijving
------------------------

De Steenbergse bossen zijn ten zuiden van Zottegem gelegen, op het
grondgebied van de deelgemeenten Erwetegem en Sint- Goriks- Oudenhove.
Dit gemengd bos- en landbouwgebied strekt zich uit langs de
valleihellingen van de Erwetegemse beek (Traveinsbeek) en de
Karnemelkbeek. De Steenbergse bossen liggen op de noordgrens van het
Zuidvlaamse heuvelland. Het landschap wordt gekenmerkt door diep
ingesneden beekvalleien met steile hellingen. De hoogte varieert van 50
m (aan de samenvloeiing van de Karnemelkbeek en de Erwetegemse beek) tot
90 à 100 m aan de zuidrand van het gebied. De Karnemelkbeek, een zijbeek
van de Erwetegemse beek, ontspringt juist ten zuiden van het
studiegebied. De Erwetegemse beek is op haar beurt een zijbeek van de
Zwalm en heeft haar bronnen deels binnen het bestudeerde gebied en deels
er buiten. De valleien zijn asymmetrisch. De rechtervalleiflank is veel
steiler van de overzijde. Het is deze steilste flank die bebost is.
Minder steile hellingen liggen onder weiland en op de heuveltoppen komt
meer akkerland voor. Stroomafwaarts van de monding van de Karnemelkbeek
in de Erwetegemse beek bestaat de grond uit lagen die behoren tot het
Onder- Ieperiaan, ze bestaan voornamelijk uit fijn zand dat soms
kleilenzen bevat. Ter hoogte van de Steenbergse bossen zelf bestaat de
ondergrond uit lagen die tot het Paniseliaan gerekend worden, het is een
complex van zand en zandige klei. Op de hoogste delen van de hellingen
en op de heuvelruggen zelf vind men de jongere tertiaire substraten,
namelijk het Lediaan, bestaande uit fijn zand en kalkhoudend zandsteen,
en het Bartoon, een zware klei. Tijdens het Pleistoceen, voornamelijk
dan tijdens de laatste ijstijd, werden de tertiaire sedimenten bedekt
met niveo- eolisch zandleem en vooral met leem. De dikte van de
afzettingen hangt met de geomorfologie samen. Tussen het Tertiaire en
Kwartaire materiaal worden keien aangetroffen die behoren tot het
basisgrint dat een erosieresidu is, afkomstig van verdwenen tertiaire
sedimenten die voor de ijstijden de bodem bedekten. Op de steilste
hellingen deed zich heel wat bodemerosie voor, vooral bij ontbossing. Er
is een duidelijke gelaagdheid in het bos. De hoogste boometage bestaat
uit Canadapopulier, de lage boometage en de struiketage bestaan uit
gemengd loofhout, dat hier en daar als hakhout wordt geëxploiteerd. Ten
tijde van Ferraris (+/- 1775) en bij Van Der Maelen (+/- 1845) was het
grootste deel van de ankerplaats bebost, en merken we op de kaart van
1872 een vrijwel totale ontbossing. In 1894 daarentegen heeft er reeds
een herbebossing plaatsgevonden. De ontbossing in het midden van de 19e
eeuw zou het gevolg kunnen zijn van de hongersnood die in de periode
1845-1848 hier te lande heerste. Het is niet ondenkbaar dat toen alle
beschikbare gronden werden benut voor de voedselvoorziening. Binnen het
bos komen een aantal bronnen en kwelzones voor: men vindt er onder meer
de typische soorten van de klasse van de brongemeenschappen. De
bronniveaus vallen vermoedelijk samen met de grens van de
Paniseliaanklei en het Paniseliaanzand.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Binnen het bos komen een aantal bronnen en kwelzones voor: men vindt
er onder meer de typische soorten van de klasse van de
brongemeenschappen. De bronniveaus vallen vermoedelijk samen met de
grens van de Paniseliaanklei en het Paniseliaanzand. Op de valleiflanken
en de heuveltoppen dagzomen Tertiaire afzettingen.

Historische waarde:
~~~~~~~~~~~~~~~~~~~


Ten tijde van Ferraris (+/- 1775) en bij Van Der Maelen (+/- 1845)
was het grootste deel van de ankerplaats bebost, en merken we op de
kaart van 1872 een vrijwel totale ontbossing. In 1894 daarentegen heeft
er reeds een herbebossing plaatsgevonden. De ontbossing in het midden
van de 19e eeuw zou het gevolg kunnen zijn van de hongersnood die in de
periode 1845-1848 hier te lande heerste. Het is niet ondenkbaar dat toen
alle beschikbare gronden werden benut voor de voedselvoorziening.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De valleien zijn asymmetrisch. De rechtervalleiflank is veel steiler
van de overzijde. Het is deze steilste flank die bebost is. Minder
steile hellingen liggen onder weiland en op de heuveltoppen komt meer
akkerland voor.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek
 * vallei


bronnen

**Geologie:**

 * ontsluitingen



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij

**Historisch stabiel landgebruik:**

 * permanent grasland
 * kouters


**Bos:**

 * loof
 * middelhout
 * hooghout
