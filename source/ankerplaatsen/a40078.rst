Vallei Serskampse Beek
======================

Anker ID: A40078
----------------



C.TEKSTUELE Omschrijving
------------------------

Het gebied situeert zich op grondgebied van de gemeenten Lede
(Smetlede) en Wichelen (Serskamp). De heuvelrij van Wetteren- Serskamp-
Lede is de meeste noordelijke uitloper van het heuvelgebied tussen
Schelde en Dender. De dorpskom van Serskamp ligt op een hoogte die een
enigszins afwijkende bodemsamenstelling heeft, in vergelijking met de
omgevende gronden: veeleer droog lemig zand en licht- zandleem op de
hoogte en vrij vochtig tot nat zandleem op de lager gelegen gronden. Op
de overgangszones tussen lemig zand en zandleem treft men kwelzones aan
met voedselarm kwelwater. Men vindt ze in hoofdzaak terug op de
hellingen naar de Serskampse beek en ook in de buurt van het Eedgoed. In
en om Serskamp strekken zich tot op de dag van vandaag nog enkele
bosgebieden uit van enige omvang (10 tot ca. 40 ha). In de vroege
middeleeuwen zien we dat de streek deel uit maakt van de grote
Brabantgouw. Op het einde van de 10e eeuw behoort het gebied tot het
graafschap Buxud (Biest) waarvan de zetel vanaf 1046 in Aalst was
gevestigd. Na de dood van de laatste graaf van Aalst erven de graven van
Vlaanderen deze titel. De kaart van Ferraris (1771- 1778) is het gebied
van de Serskampse bossen in twee grote entiteiten, langs beide zijden
van de dorpskern, gelegen. Het westelijke boscomplex, het Serskampbos,
is het grootste van de twee en het omvatte onder meer de huidige bossen
langs de Serskampse beek en de bossen van Oud- Smetlede. Het geeft op de
kaart reeds een versnipperde indruk. Ter hoogte van één van de
randzones, in de omgeving van de kapel van het Bruyn Cruys, bemerkt men
een vrij uitgestrekte heideachtige wastine (vague) van meerdere hectaren
groot. Het oostelijke gedeelte is het Brostberghbos: het bestaat uit het
huidige Nonnenbos en omsluit tevens het toen nog als kasteeldomein
aangeduide Eedgoed. Dit deel is niet in de ankerplaats opgenomen. Het
domein Eedgoed werd toen geflankeerd door een reeks vijvers die naar de
dorpskom van Serskamp toe grensden aan een heidezone. Volgens Ferraris
was deze zone moerassig en in de winter enkel te paard doorwaadbaar. Het
oostelijk bosgebied was nog veel meer versnipperd dan het westelijke:
een mozaïek van bos, vijvers, dammen, wastines, landbouwgronden en
kleine gehuchten. In de 18e eeuw maakten de hakhout- en middenhoutbossen
nog de hoofdmoot van het bosbestand uit: de omvorming naar hooghout met
beuk was nog maar pas ingezet. Het cyclisch beheer van het hakhout kwam
ongetwijfeld ten goede aan lichtminnende plantensoorten. Bij het
roterend hakhoutbeheer zijn er altijd wel ergens open plekken in het bos
aanwezig waar deze planten kunnen gedijen. Van het nat en zuur
Elzenbroek en het droog, zuur, lichtrijk Eiken- Berkenbos met overgangen
naar heide, zijn er maar enkele fragmenten meer overgebleven. De sterk
in omvang ingekrompen Serskampse bossen van vandaag lijken nog weinig op
de traditionele hakhoutbossen. Ze bestaan voor een flink deel uit
naaldhout en uit hoogstammig loofhout. Waar het hakhout nog aanwezig is
wordt het dikwijls versmacht door het dicht aangeplante hoogstammige
loof. Van de vroeger aanwezige heidevelden die de overgang met het bos
markeerden, bij voorbeeld ter hoogte van de plek waar de kapel van het
Bruyn Cruys stond blijft er niets meer over. De getuigen van het
heideverleden zijn schaars geworden. Rond de versnipperde bossen liggen
vandaag vele boomkwekerijen. Wat er geteelt wordt is afhankelijk van de
vraag van de markt. Nu is een kleine meerderheid sierboom, het overige
zijn voornamelijk fruitbomen. De Serskampse beek heeft een diepe vallei
uitgestuurd, ze ontspringt nabij de wijk Wolfsgat op een hoogte van 22m.
De vallei is asymmetrisch, de rechteroever is over het algemeen veel
steiler dan de linker. De steile hellingen zijn grotendeels bebost: het
reliëf schommelt er tussen de 15 en 25 m. In de omgeving van Serskamp-
dorp wordt de Tertiaire zandfacies aangetroffen. Tijdens de laatste
ijstijd werd lemig zand tot licht zandleem afgezet. In het Holoceen
werden de valleien opgevuld met kleiig en lemig alluvium. Langs de
Serskampse beek heeft men sterk gleyige gronden op zandleem met
reductiehorizont, die naar de dorpskern van Serskamp hoofdzakelijk
overgaat in droge lemig- zandgronden.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Deze ankerplaats is op de heuvelrij van Wetteren- Serskamp- Lede
gelegen, de meest noordelijke uitloper van het heuvelgebied tussen
Schelde en Dender. De gronden bestaan uit een vrij vochtige tot natte
zandleembodem. Binnen het boscomplex zijn nog heiderelicten op zandleem
aanwezig (restant van vroegere wastina).

Historische waarde:
~~~~~~~~~~~~~~~~~~~


Op Ferraris (ca. 1775) vindt men hier twee grotere boscomplexen:
Serskampbos heeft daar ook al een versnipperde indruk. Het tweede,
oostelijk gelegen bos is het Bostberghbos, ligt buiten de ankerplaats.
Op Ferraris een valleitje temidden van het 'Chercamp bosch', op
Vandermaelen (1851) het 'Koninglijken Bosch' genoemd maar daar reeds
gereduceerd in oppervlakte. Op de volgende topografische kaarten geraakt
het steeds sterker gefragmenteerd. . Ter hoogte van één van de
randzones, in de omgeving van de kapel van het Bruyn Cruys, bemerkt men
op Ferraris een vrij uitgestrekte heideachtige wastine (vague) van
meerdere hectaren groot. In de 18e eeuw maakten de hakhout- en
middelhoutbossen nog de hoofdmoot van het bosbestand uit: de omvorming
naar hooghout met beuk was nog maar pas ingezet. De sterk in omvang
ingekrompen Serskampse bossen van vandaag lijken nog weinig op de
traditionele hakhoutbossen. Ze bestaan voor een flink deel uit naaldhout
en uit hoogstammig loofhout. Waar het hakhout nog aanwezig is wordt het
dikwijls versmacht door het dicht aangeplante hoogstammige loof. Van de
vroeger aanwezige heidevelden die de overgang met het bos markeerden,
bij voorbeeld ter hoogte van de plek waar de kapel van het Bruyn Cruys
stond blijft er niets meer over.

Esthetische waarde:
~~~~~~~~~~~~~~~~~~~

De kleine percelen bos zijn tussen de
boomkwekerijen gelegen. In de kleine bossen worden verschillende oude
vijvers opgenomen.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

In het licht heuvelend gebied komen versnipperde percelen bos voor.
Deze worden door een beekvalleitje doorsneden. Rond de bossen liggen
voornamelijk boomkwekerijen. Dit geheel vormt een gesloten landschap.
Hier en daar komt een weide voor.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel

**Hydrografische Elementen:**

 * beek
 * vallei
 * meander


Meentochtbeekje, Serskampse beek

**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Kunstmatige waters:**

 * poel


**Topografie:**

 * blokvormig


**Historisch stabiel landgebruik:**

 * permanent grasland


**Typische landbouwteelten:**


bomen

**Bos:**

 * naald
 * loof
 * hakhout
 * middelhout
 * hooghout
 * struweel
