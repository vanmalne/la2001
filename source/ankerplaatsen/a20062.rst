Liedekerkebos
=============

Anker ID: A20062
----------------



A.TEKSTUELE Omschrijving
------------------------

Liedekerkebos is gelegen op het grondgebied van de gemeenten
Liedekerke, Sint-Katharina-Lombeek, Borchtlombeek en Wambeek. In het
gebied stromen van noord naar zuid stromen de Hollebeek (ook Bellebeek
genoemd) en de Kruisbeek, naast talrijke grachten. In het zuidelijk deel
licht het "Radio-Elektrisch Centrum" waar diverse zendmasten opgericht
werden. Langs het netwerk van meestal loodrecht op elkaar aansluitende
wegen staan vaak bomenrijen met hier en daar devotiekapelletjes. Het
gebied is langs alle kanten door bebouwing ingesloten en grenst in het
noorden aan de rechtstreekse spoorlijn Brussel-Gent. Aan de noordzijde
van de afbakening, nabij de Hollebeek ligt een talud met ruïnes en
enkele kapelletjes: op deze plaats stond op het einde van de 18de eeuw
nog de priorij van Muylem. Op de Ferrariskaart van het einde van de 18de
eeuw was het een uitgestrekt bosgebied tussen Teralfene in het noorden
en de lijn Pamel-Strijtem in het zuiden. De grens tussen Brabant en
Vlaanderen liep er midden door. Liedekerke werd in het begin van de 19de
eeuw bij Brabant gevoegd. In het midden van de 19de eeuw was volgens de
kaart van Vander Maelen het deel ten zuiden van de weg van Liedekerke
naar Borchtlombeek volledig gerooid. Enkele decennia later geeft de
kaart van het Dépot de la Guerre, herzien in 1879, een situatie weer
waarbij nagenoeg het ganse bos op enkele kleine percelen na, gerooid is.
Vermoedelijk was dit een gevolg van de in die periode heersende
landbouwcrisis. Het enigszins dambordvormige wegenpatroon blijft nog
herkenbaar. Bomenrijen accentueren heden nog dit wegenpatroon. In de
twintigste eeuw werd het gebied opnieuw bebost. Het westelijk deel van
het Liedekerkebos bestaat uit een afwisseling van zuur eikenbos met
tamme kastanje en populier of kleien percelen naaldhout. Dreven met beuk
en populier werden aangeplant. In een depressie naar de Hollebeek toe
heeft zich een smalle strook alluviaal bos ontwikkeld, waarin ook
populier werd aangeplant. Op de open plaatsen komen jonge aanplanten van
naaldhout of gemengd loofhout voor. In de omgeving van het Liedekerkebos
komen graslandvegetaties voor. Haagkanten, poelen en bomenrijen komen er
voor. Ook inzake fauna is Liedekerkebos waardevol. 



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Sommige gedeelten van het bos en de graslanden in de omgeving van het
Liedekerkebos zijn biologisch waardevol.

Historische waarde:
~~~~~~~~~~~~~~~~~~~


Het huidige Liedekerkebos is een relict van een groot bosgebied dat
zich tot in de 19de eeuw tot Pamel uitstrekte.

Esthetische waarde:
~~~~~~~~~~~~~~~~~~~

De sterk versneden bosranden met talrijke
weide-enclaves geven het gebied een hoge belevingswaarde.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf

**Hydrografische Elementen:**

 * waterloop
 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**

 * kapel
 * klooster


enkel ruïne

 **Archeologische elementen:**
relicten van de priorij van Muylem

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Spoorweg:**

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij
 * hagen

**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing aan de zuidelijke rand, vooral in de omgeving van het
Radio-Elektrisch Centrum.
