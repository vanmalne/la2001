Kalmthoutse Heide
=================

Anker ID: A10002
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 
**Macroreliëf:**

 * macroreliëf
 * landduin

Hazenduinen, Wilgenduinen, Kambuusduinen

**Moerassige gronden:**

 * moeras
 * veen
 * ven

 
Talrijke vennen

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * landgoed

 
**Landbouwkundig erfgoed:**

 * hoeve
 * schuur

 
**Klein historisch erfgoed:**

 * grenspaal

 
+ oude molensteen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg

 
'Duitse weg'

**Waterbouwkundige\_infrastructuur:**

 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * dreef

**Kunstmatige waters:**

 * poel
 * turfput

 
**Topografie:**

 * historisch stabiel

 
**Historisch stabiel landgebruik:**

 * permanent grasland
 * heide

 
No

**Bos:**

 * naald
 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Deels ten gevolge van aanpalende waterwinning, leidt het hele gebied
onder verdroging.

--------------

B.landschapswaarden
-------------------

 Wetenschappelijke waarde:
De Kalmthoutse Heide heeft in de eerste plaats een aanzienlijke
wetenschappelijke waarde door haar uitgestrektheid, ongeschondenheid en
diversiteit in structuur en voorkomen. Hoewel de aan heide gebonden
flora en fauna eerder soortenarm is, kent dit landschapstype, dankzij
haar gevarieerde geomorfologische opbouw, een aantal gespecialiseerde
soorten die of erg zeldzaam zijn of bedreigd doordat het biotoop heide
sterk in verdrukking geraakt. Ook internationaal wordt het gebied erkend
voor zijn flora en als belangrijk habitat voor water- en broedvogels.
Historische waarde:
Het landschapstype heide, zoals wij het nu kennen, is het resultaat
van een landbouwsysteem dat haar oorsprong vindt in de Nieuwe Steentijd
zo'n 4500 jaar geleden. Heel wat vennen in het gebied zijn het resultaat
van turfwinningen tussen de 14de en 19de eeuw. Verder vinden we in de
Kalmthoutse Heide waardevolle relicten van cultuurhistorische elementen
als landgoederen en 'oude wegen'.
Esthetische waarde: Rijk aan historische relicten en zeer gevarieerd
in structuur en voorkomen, vertegenwoordigt dit uitgestrekte en zeer
typische landschap een aanzienlijke esthetische waarde. De afwisseling
van vennen, duinen, bos en heide maken de Kalmthoutse Heide tot een
visueel zeer aantrekkelijk landschap en de, verspreid in het open
heidegebied voorkomende, duinen laten weidse en panoramische zichten toe
op de omgeving.
Sociaal-culturele waarde : De heide, een halfnatuurlijk landschap, is
ontstaan en in stand gehouden doordat het deel uitmaakte van een oud
landbouwsysteem. In het verleden leverde de heide bijna alles wat de
mens nodig had om op arme zandgrond aan landbouw te doen.
Ruimtelijk-structurerende waarde:
De ruimtelijk-structurerende waarde van dit landschap ligt vooral in
de afwisseling van gesloten bosgebied en open heidegebied enerzijds en
hoge landduinen tegenover laag gelegen vennen anderzijds. Tevens betreft
het een voor de provincie Antwerpen eerder uitzonderlijk uitgestrekte
open ruimte. Aansluitend op de Nol in het noorden en op waardevol
heidegebied in Nederland is de Kalmthoutse Heide deel van een veel
uitgestrekter landschappelijk waardevol gebied.

--------------

C.TEKSTUELE Omschrijving
------------------------

 De 'Kalmthoutse Heide' is volledig gelegen op grondgebied van de
gemeente Kalmthout in de Antwerpse Noorderkempen. De begrenzing van deze
ankerplaats wordt gevormd door het landschap 'De Nol' in het noorden,
het heidegebied 'De Zoom' op Nederlands grondgebied in het westen, de
gemeentegrens met Kapellen in het zuiden en de Putse Steenweg en de
bewoning van Heide en Kalmthout in het oosten. De Kalmthoutse Heide kan
worden omschreven als een gevarieerd en dynamisch landschap, gekenmerkt
door een zich voortdurend wijzigend evenwicht tussen bos en heide,
aangevuld met waardevolle landschapselementen als vennen, stuifduinen en
relicten van cultuurhistorische patronen en elementen. Het gaat hier om
een halfnatuurlijk landschap dat door roofbouw op oerbos ontstond en
reeds zo'n 4500 jaar geleden deel uitmaakte van een landbouwsysteem. Nog
vele eeuwen daarna had de heide een belangrijke sociaal-culturele waarde
als leverancier van alles wat men nodig had om op arme zandgrond aan
landbouw te doen. In haar lange en rijke geschiedenis deed de heide
tevens dienst als locatie voor het wassen van zand, zandafgravingen,
veenwinning, bebossing en zelfs militaire oefeningen. Doorheen het hele
gebied zijn nu nog sporen te vinden van deze activiteiten onder de vorm
van vennen, restanten van wegen, e.d. De domeinen 'Markgraaf' en
'Boterbergen' met bijhorende landhuizen en bijgebouwen, beide uit het
begin van de 20ste eeuw, leveren het bewijs van de interesse van
kapitaalkrachtigen in de heide als ontginningsgebied. Het landschap van
de Kalmthoutse Heide kan worden gekarakteriseerd als laaglandheide.
Hoewel deze laaglandheide deel uitmaakt van een cultuurlandschap,
domineren hier nog de natuurlijke ecologische processen. Het huidige
landschapsbeeld en de ligging van de verschillende landschapsstructuren
zijn het resultaat van een wisselwerking tussen de eeuwenoude,
oorspronkelijke afzettingen, de natuurlijke processen en zoals eerder
vermeld, het gebruik van de mens. Het is de zeer typische opbouw van
dit, nog steeds niet tot rust gekomen, landschap dat in de eerste plaats
de wetenschappelijke waarde bepaalt. Hoewel de aan heide gebonden flora
en fauna eerder soortenarm is, kent dit landschapstype, dankzij haar
gevarieerde geomorfologische opbouw, een aantal gespecialiseerde soorten
die, of erg zeldzaam zijn of bedreigd doordat het biotoop heide sterk in
verdrukking geraakt. Ook internationaal wordt het gebied erkend voor
zijn flora en als belangrijk habitat voor water- en broedvogels. De
ruimtelijk-structurerende waarde van dit landschap wordt vooral bepaald
door de afwisseling van gesloten bosgebied en open heidegebied enerzijds
en hoge landduinen tegenover laag gelegen vennen anderzijds. Rijk aan
historische relicten en zeer gevarieerd in structuur en voorkomen,
vertegenwoordigt dit uitgestrekte en zeer typische landschap tevens een
aanzienlijke esthetische waarde. De afwisseling van vennen, duinen, bos
en heide maken de Kalmthoutse Heide immers tot een visueel zeer
aantrekkelijk landschap en de, verspreid in het open heidegebied
voorkomende, duinen laten weidse en panoramische zichten toe. Verder
heeft de Kalmthoutse Heide een aanzienlijke belevingswaarde door haar
uitgestrektheid en ongeschondenheid. Voor de provincie Antwerpen hebben
we hier immers te maken met een eerder uitzonderlijk uitgestrekte open
ruimte, die aansluitend op 'De Nol' in het noorden en op waardevol
heidegebied in Nederland deel is van een nog veel groter landschappelijk
waardevol geheel. Binnen haar grenzen verricht dit eeuwenoude
heidelandschap, grotendeels door mensen 'gemaakt', omwille van haar
natuurbehoudwaarde, esthetische kwaliteiten en recreatieve mogelijkheden
ook nu nog een zeer belangrijke functie voor de samenleving. Bovendien
is de Kalmthoutse Heide door haar ligging een onmisbare schakel in de
overgebleven West-Europese heidelandschappen. Net daarom dienen alle
mogelijke nefaste antropogene invloeden uit het gebied te worden
geweerd.
