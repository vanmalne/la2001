Honegem - Solegem
=================

Anker ID: A40028
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Macroreliëf:**

-macroreliëf
-steilrand

**Hydrografische\_Elementen:**

-waterloop
-beek
-meander

 
Molenbeek, Dorebeek, Zwartengracht

**Moerassige gronden:**

-moeras
-veen

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

-hoeve
-schuur
-stal

 
**Molens:**

-watermolen

 
Cottenmolen

**Kerkelijk erfgoed:**

-kapel

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 
**Spoorweg:**

**Waterbouwkundige\_infrastructuur:**

-brug
-sluis

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep
-solitaire boom

 
**Lijnvormige elementen:**

-bomenrij
-houtkant
-houtwal
-knotbomenrij
-perceelsrandbegroeiing

**Kunstmatige waters:**

-poel

 
**Topografie:**

-onregelmatig

 
**Historisch stabiel landgebruik:**

-permanent grasland
-kouters
-meersen

 
**Typische landbouwteelten:**

-vlas

 
rooiputten aanwezig

**Bos:**

-naald
-loof
-middelhout
-hooghout
-struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

In de Honegemstraat komen enkele villa's en andere gebouwen voor die
niet in dit landschap thuishoren. Achter de twee hoeves op de hoek van
de Molenweg en de Honegemstraat is een tuinbouwer actief. Deze
beplanting hoort eveneens niet in het landschap thuis. Hier en daar
staan nog enkele weekendhuisjes. De spoorlijn snijdt het Sint-
Apolloniabos van de rest van het gebied af.

--------------

B.landschapswaarden
-------------------

 Wetenschappelijke waarde:
Het betreft hier een zwakgolvend reliëf op natte, alluviale gronden.
Het gebied is op de overgangszone van de Leemstreek naar de
Zandleemstreek gelegen. De Honegemdepressie is ontstaan door laterale
erosie van de Molenbeek. Er staan twee opeenvolgende steilrandjes
afgetekend in de oever van de Molenbeek. Ze wijzen erop dat deze
verbredingen te wijten zijn aan de laterale erosie van een sterk
meanderende beek. En het direct aaneensluiten van twee dergelijke
meanderoevers wijst het voorkomen van meanderafsnijdingen tijdens de
erosiefase aan.
Historische waarde:
Op de Molenbeek is het landgebruik en de percelering nog volgens
Ferraris (ca. 1775). De moerassige weilanden werden tot na de 2e WO als
hooiland gebruikt. Na 1948 werden enkele percelen met Canadapopulier
beplant. Er is veen aanwezig in de Honegemdepressie. Vanaf 1714 begint
men met turfsteken. De uitvening is vanaf 1879 op topografische kaarten
te zien. Te Solegem is de beboste oppervlakte sinds 1785 alleen nog maar
toegenomen (op kleine percelen). Na de 1e WO is er de vlascultuur, de
rooiputten zijn nog steeds aanwezig.
Esthetische waarde: De molenbeek bestaat uit kleine percelen met
alleenstaande bomen en bomenrijen. Het lichtgolvende landschap wordt
door de Molenbeek doorsneden. Er zijn enkele kleine open kouters en een
afwisseling tussen gemengde loofbosjes, populierenbosjes, hakhout,
houtwallen en hooi- en graslanden. Verder zijn er nog enkele kronkelende
wegjes.
Sociaal-culturele waarde :
Ruimtelijk-structurerende waarde:
De Molenbeek en Dorebeek lopen centraal in het gebied. In de
omliggende depressies komen hooilanden en natte weilanden voor. Op de
hogere stukken zijn kleine, open kouters.Op enkele percelen is een
Canadapopulierenbos aangeplant. In het noorden en het zuiden wordt deze
ankerplaats door een bosje begrensd (Solegem en Sint- Apollonia). Er
staan nog enkele gesloten hoeves is het gebied.

--------------

C.TEKSTUELE Omschrijving
------------------------

 Deze ankerplaats bevindt zich tussen Lede en Aalst. Binnen deze
afbakening kan men drie delen onderscheiden: het gebied met als centrum
het Honegemmoeras, het Solegembos en omgeving en het bosje en de
omliggende gronden nabij de wijk Sint- Apollonia. Het landschap wordt
gekenmerkt door een zwak golvend reliëf: de hoogte varieert van 12 tot
15 m. Hydrografisch behoort het tot het Denderbekken. De Molenbeek die
ontspringt in Sint-Lievens-Esse en mondt in de Dender te Hofstade uit,
loopt dwars doorheen het gebied. Ten zuiden van Solegem stroomt de
Dorebeek. Ze vormt voor een deel de grens tussen de gemeenten Lede en
Erpe- Mere. Haar water wordt afgevoerd via de Sasbeek en de Torensbeek
naar de reeds eerder genoemde Molenbeek. Centraal in het beschreven
landschap ligt de moerassige depressie te Honegem. Ze wordt aan het oog
onttrokken door de omringende populierenbosjes en houtwallen. Het
meersengebied dat hier onmiddellijk bij aansluit bevat nog verschillende
houtwallen. Het noordelijk gelegen Solegembos dat deels bestaat uit
homogene populierenaanplantingen, deels uit gemengd loofhout, is omgeven
door weilanden en akkers. Het Sint- Apolliniabos dat de meest zuidelijke
punt vormt, leunt aan tegen de bebouwde kom van de stad Aalst en wordt
noordelijk begrensd door de spoorlijn 82 Aalst- Burst. Het tertiaire
substraat bestaat hoofdzakelijk uit Paniseliaan zand. Tijdens het
laatste ijstijdperk (Weichsel) werd het Tertiair oppervlak bedekt met
niveo- eolisch materiaal. De recentste alluviale afzettingen van kleiig
en lemig materiaal langsheen de Molenbeek en de Dorebeek dateren uit het
Atlanticum. Mijs formuleerde volgende hypothese als meest voor de hand
liggende verklaring ivm het ontstaan van de moerasvormige depressie te
Honegem. De moerassige depressie te Honegem, die op de bodemkaart als
afgegraven gebied gekarteerd staat, is in het reliëf gesitueerd aan de
rand van de alluviale vlakte van de Molenbeek. Die alluviale vlakte
vertoont hier merkwaardige verbredingen. Te Honegem staan twee
opeenvolgende steilrandjes afgetekend in de oever van de Molenbeek, die
brede bogen in de oever aanduiden. Ze wijzen erop dat deze verbredingen
te wijten zijn aan de laterale erosie van een sterk meanderende beek. En
het direct aaneensluiten van twee dergelijke meanderoevers wijst het
voorkomen van meanderafsnijdingen tijdens de erosiefase aan. Tijdens het
Laatglaciaal heeft de Molenbeek zich in een dal ingesneden. Hierbij was
vooral de laterale of zijdelingse erosie actief, die een paar meter
diepe vlakke dalbodem uitschuurde. Maar door de laterale opschuiving in
de meanders konden ook meanders afgesneden worden. Tijdens het
Atlanticum is het klimaat vochtig geworden en was er een sterke toename
van de vegetatie. De rivieren en beken overstroomden meermaals de vlakke
dalbodems en sedimenteerden langzaamaan een dikke laag alluviale klei en
leem. Vooral hier te Honegem in de brede dalbodem werd veel klei
afgezet. Dit proces heeft zich tot in historische tijden voortgezet. In
de verlaten meanderloop te Honegem was, tijdens het Atlanticum,
gelijktijdig een verlandingsproces actief. Door de plantengroei die
vanaf de oevers steeds verder naar het midden van de loop migreerde,
werd een veenlaag opgebouwd, dat als riet- en zeggeveen langzaamaan de
hele loop opvulde. Daar dit veen, als een spons, een grote hoeveelheid
water vasthield, kon ook het veenmos tot ontwikkeling komen. Zo kon dit
veengebied tot boven het oppervlak van de alluviale vlakte groeien en
werd het verveende gebied een hoogveen, dat zich langzaamaan ook boven
de aangrenzende moerassige delen kon uitbreiden. Dit veen kon dan ook
voor turfsteken in aanmerking komen. Dat er in Honegem turf gestoken is,
is zo goed als zeker. Vermoedelijk dateert de eerste ontginning uit het
jaar 1741. Het gedeelte waar turf zou gestoken zijn is niet herkenbaar
op Ferraris. De desbetreffende percelen zijn er gekarteerd als
moerassige weide. Op de topografische kaart van 1879 zien we voor de
eerste maal een aanduiding die vermoedelijk wijst op het voorkomen van
vlasrootputten. Deze rootputten vinden we, weliswaar in geringer aantal,
nog terug op de kaart van 1948. D' hoker vermeldt het voorkomen van de
vlascultuur tot kort na WO II. De gronden langsheen de Molenbeek staan
op alle kaarten tot 1948 aangeduid als moerassige weilanden, die
vermoedelijk tot na WO II als hooiland werden geëxploiteerd. Na 1948
werden een aantal van deze gronden beplant met canadapopulieren, enkele
percelen worden momenteel gebruikt als zone voor weekendrecreatie of
zijn braakland. Het overgrote deel wordt nog gebruikt als landbouwgrond:
graasweiden, akkers, hooiland. Van het loofbosje ten zuidoosten van de
huidige Solegemwijk, aangeduid op de kaarten van 1785 tot 1948 bleef
slechts een miniem gedeelte over. De beboste oppervlakte blijft toenemen
op de topografische kaarten tussen 1785 en 1966. Afgezien daarvan
verschillen de recente topografische kaarten weinig met de kaarten uit
de periode 1845-1848; enkele hoevegebouwen verdwenen uit het landschap,
enkele bosjes werden weiland en omgekeerd. Op de hoek van de Molenweg en
Honegemstraat staat een gesloten en een semi-gesloten hoeve. Beide
hebben hun gebouwen gegroepeerd rond een vierkant, gekasseid erf met
tuintje. De Cottenmolen is een fraaie, nog in werking zijnde
bovenslagmolen op de Molenbeek, met bewaarde sluit en ijzeren scheprad.
De bijhorende gesloten hoeve is nog steeds aanwezig. De molen is reeds
in 1571 vermeld. De huidige gebouwen dateren van eind de 18e of de 19e
eeuw. De molen ligt in een beboomd landschap met een wandelpad langs de
Molenbeek. In de weide op de rechteroever van de beek staan een stel
verticale plettermolens (oliemolen) opgesteld.
