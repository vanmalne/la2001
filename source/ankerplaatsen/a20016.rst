Valleien van Molenbeek en Winge van Gemp tot Horst
==================================================

Anker ID: A20016
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Macroreliëf:**

-macroreliëf
-heuvel
-steilrand
-holle weg

**Hydrografische\_Elementen:**

-waterloop
-beek
-vallei

 
**Moerassige gronden:**

-moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin
-park
-hof

 
**Nederzettingspatronen:**

-nederzettingspatroon

**Kastelen, landgoederen en aanhorigheden:**

-kasteel
-toren
-muur
-kasteelgracht

 
**Landbouwkundig erfgoed:**

-hoeve
-schuur
-stal
-wagenhuis

 
**Molens:**

-watermolen

 
enkel relicten

**Militair erfgoed:**

-motte

 
**Kerkelijk erfgoed:**

-kapel
-klooster

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 
**Waterbouwkundige\_infrastructuur:**

-sluis
-grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep

 
**Lijnvormige elementen:**

-dreef
-bomenrij
-houtkant
-perceelsrandbegroeiing

**Kunstmatige waters:**

-vijver

 
**Topografie:**

-historisch stabiel

 
**Bos:**

-loof
-struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing tussen Horst en Kleerbeek met talrijke hoeves,
eveneens bebouwing ten zuiden van de Gemp

--------------

B.landschapswaarden
-------------------

 Wetenschappelijke waarde:
De vallei van de Winge-Molenbeek heeft een bijzondere
geomorfologische en geobotanische betekenis. Ter hoogte van Horst maakt
de Winge aan bij een brede noordoost-zuidwest gerichte vallei, die door
een rivier die belangrijker was dan de huidige waterlopen (middenloop
Winge en Begijnebeek). De Wingevallei heeft ook een bijzonder
geobotan,ische betekenis, want langsheen de Winge-Molenbeek treedt een
sterke vermenging op van plantsensoorten uit repectievelijk de Kempische
en Brabantse districten. Verspreid over de vallei komen interessante
bos- en graslandvegetaties (blauwgraslandtype) voor. In de kasteelparken
van Gempe en Kleerbeek zijn er zeldzame en oude bomen.
Historische waarde:
Het kasteel van Horst is een uniek voorbeeld van een feodale burcht,
die in de 16de eeuw werd omgebouwd tot huis van plaisantie; de
hooghof-neerhof-structuur is nog duidelijk zichtbaar en omdat het goed
na 1660 niet meer verder evolueerde, heeft de omgeving zijn
laat-middeleeuwse structuur behouden. Het gehucht Gempe was vóór de
aanleg van de steenweg Leuven-Diest een belangrijk knooppunt van
regionale wegen; de bebouwing is nog grotendeels 17de-eeuws (o.m.
watermolen); het nabijgelegen kloosterdomein werd na 1820 omgezet in een
landschappelijk parkje rond een eenvoudig landhuis, dat later eclectisch
werd verbouwd. Het kasteelpark van Kleerbeek, aan de voet van de
Bensberg, werd aangelegd rond een molenvijver, watermolen en huis van
plaisantie (einde 18de eeuw); in 1894 tot eclectisch kasteel omgebouwd
en omringd met circa 10 hectare 'lusthof' met dreven naar omgevende
bossen en dorpskern; vroeg-landschappelijke aanleg rond de vijver aan
noordzijde kasteel, strak geometrische aanleg aan zuidzijde met sporen
van 'Franse' tuin naar ontwerp van Auguste Delvaux (1911-1914).
Esthetische waarde: De Wingevallei tussen het gehucht Gempe en het
kasteel van Horst, kasteelparken,t vijvers, watermolens, beemden en de
beboste flanken van de Bensberg, is een bijzonder aantrekkelijk en van
verstoringen gevrijwaard geheel.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Deze ankerplaats kan gesitueerd worden tussen Nieuwrode en Lubbeek, ze
sluit in het oosten aan bij de ankerplaats Walenbos. Het betreft de
vallei van de Molenbeek stroomafwaarts vanaf de Gempe tot aan het
kasteel van Horst te Sint-Pieters-Rode. Het alluvium van de beek werd
pas in de tweede helft van de 19de eeuw bebost, na 1900 werd deze
bebossing uitgebreid tot bij Lubbeek. Vlak bij de Gempmolen stroomt de
Winge in de Molenbeek, die vanaf daar soms ook Winge genoemd wordt. Ze
stroomt langs de flank van de Bensberg richting Kleerbeek en Horst. De
Bensberg, meer dan 80 meter hoog, sloot in feite aan bij de Roeselberg,
maar deze werden van mekaar gescheiden door de aanleg van de nieuwe
verbindingsweg Sint-Joris-Winge - Aarschot in het begin van de jaren
1970. Het brede alluvium van de Winge onderging de laatste 150 jaar een
landschappelijke transformatie van een gecompartimenteerd landschap met
beemden, perceelsrandbegroeiing en enkele verspreide bospercelen naar
een landschap met hoofdzakelijk populierenaanplantingen, afgewisseld met
percelen akkerland en weiland. Het gehucht Gemp was voor de aanleg van
de steenweg Leuven-Diest en strategisch kruispunt van interregionale
wegen Leuven-Diest, Leuven-Halen en Aarschot Tienen. De voormalige
Norbertinessenpriorij werd er in 1252 op het 's Hertogeneiland
gevestigd, tegen de Molenbeek. Het klooster werd in 1796 in beslag
genomen en te koop aangeboden,. Het domein, 4,5 hectare groot, werd
heraangelegd in 1820-1830 in een vroeg-landschappelijke stijl rond de
neoclassicistische villa De Heen, maar met behoud van de oude
hoofdstructuur en diverse gebouwen van het kloostercomplex alsook de
rondboogpoort met het jaartal 1738. Deze villa werd meermaals verbouwd.
Een niervormige vijver kwam tot stand door het opstuwen van de
Molenbeek. Vele bomen in het park dateren uit de eerste helft van de
19de eeuw. Ten westen van de Gemp ligt het Dievenhof, een middelgrote
hoeve uit het begin van de 18de eeuw met afzonderlijke bijgebouwen rond
een ruim erf. De grote schuur werd opgericht in de 19de eeuw. Ten
noorden van het kasteel van de Gemp ligt langs de Molenbeek de Gempmolen
langs de oude weg Leuven-Diest. Deze watermolen dateert uit het midden
van de 18de eeuw, maar bevat nog een oudere kern. In de nabijheid lag
ook de voormalige afspanning "In de drie Haringen", een beschermd
monument in sterk vervallen toestand. Ten noorden van de Bensberg ligt
eveneens in de vallei het kasteel van Kleerbeek. De heerlijkheid
Kleerbeek werd reeds in 1433 vermeld. Het huidige kasteel werd gebouwd
op de funderingen van het vroegere gerechtshof. Op het einde van de 18de
eeuw werd het verbouwd tot huis van plaisantie, een eeuw later kreeg het
gebouw het uitzicht van een eclectisch kasteel. De watermolen was
waarschijnlijk het oudste gebouw van Kleerbeek. Het park, aangelegd rond
de molenvijver, was een ongeveer 10 hectare grote lusthof met dreven
naar de omgevende bossen en de dorpskern. Een vroeg-landschappelijke
parkaanleg gebeurde rond de vijver aan de noordzijde van het kasteel,
aan de zuidzijde vinden we een strak geometrische aanleg met sporen van
een Franse tuin, naar een ontwerp van Auguste Delvaux aangelegd in
1911-1914. We treffen er oude en zeldzame bomen aan naast interessante
jonge aanplantingen. Te Sint-Pieters-Rode stroomt de Molenbeek of Winge
langs het kasteel van Horst, waarvan de oorsprong teruggaat tot in de
13de eeuw. Het kasteel ligt bijna verscholen tussen de bomen in de
vallei, vanaf de ongeveer 50 meter hoge heuvelrug met de
Sint-Jozefskapel tussen akkers en weilanden kan men het gemakkelijk
situeren. Vermoedelijk was het Amelric Boote die in het laatste kwart
van de 14de eeuw het kasteel liet bouwen. In de 15de eeuw werd duidelijk
melding gemaakt van slot en neerhof. De vierkante zandstenen donjon van
het kasteel van Horst maakte deel uit van een cirkelvormige of
polygonale waterburcht, waarvan nu nog de poort met de sponning voor de
ophaalbrug en de valheksleuf overblijven, evenals de weergang met drie
bogen en schietgaten. De woon- en oost-vleugel werden vernieuwd in de
16de eeuw. De ronde toren dateert ook uit deze periode. De burcht
verloor haar militair karakter en kreeg meer het karakter van een
aangenaam woonverblijf met zicht op de slotgracht, de vijvers en het
binnenplein. Het wagenhuis met de bijhorende stallingen en watermolen en
gelegen buiten de slotgracht stamt uit de 17de eeuw. Het was
vermoedelijk een recuperatie van één van de vleugels van het primitieve
neerhof. Het jaartal 1657 is in de gevel aangebracht evenals muurankers
met de letters M A V T, die verwijzen naar Maria-Anna Van den Tympel die
in 1650 het kasteel geërfd had. Maria-Anna Van den Tympel was het die in
1655 aan Jan Christiaen Hansche opdracht gaf om drie grote plafonds in
het kasteel met barok stucwerk te versieren Het kasteel werd sinds het
midden van de 17de eeuw slechts sporadisch bewoond, zodat het toch nog
vele kenmerken van het oorspronkelijk feodale karakter behouden heeft en
niet de 'modieuze' barokke of classicistische veranderingen heeft
ondergaan zoals dat met vele andere kastelen in de 18de en 19de eeuw het
geval was. Ook de relicten van de laat-middeleeuwse omgevingsaanleg
bleven bewaard, er is geen sprake geweest van een landschappelijke
parkaanleg. Tot in de 19de eeuw was de slotgracht nog herkenbaar, maar
ze stond al geruime tijd droog of was verland. Vanaf 1880 werd het
slotgrachtperceel door het kadaster niet meer als water omschreven of
ingekleurd, maar al in 1848 stonden ze leeg volgens Gens. In 1920 het
werd op de kadastrale plannen niet meer aangeduid. De grote,
rechthoekige omgrachting omvatte ook het neerhof en is nog steeds voor
een groot gedeelte aanwezig. Het kasteel vormt het centrum van een
netwerk van wegen, dreven en dijken, dat zeer archaïsch overkomt,
onregelmatig-geometrisch, ontworpen en aangelegd in een periode dat de
landmeetkunde nog in haar kinderschoenen stond. De kaart van
Sint-Pieters-Rode die in 1659 door Guillaume Subil werd opgemaakt toont
ongeveer hetzelfde beeld als de Ferrariskaart, die meer dan een eeuw
jonger is. Op het moment dat de Ferrariskaart werd opgemaakt (1771-1775)
was het kasteel al meer dan een eeuw niet meer bewoond. Alleen de
watermolen op de Winge, deel van het wagenhuis, en de kasteelhoeve, 300
m ten oosten van het kasteel, waren nog in gebruik. Van elementen die
naar 'lust' of 'plaisantie' verwijzen is elk spoor verdwenen. De
componenten van het landschap, voor zover ze op de Ferrariskaart kunnen
geïdentificeerd worden, hebben uitsluitend een utilitair karakter: 1. de
vier grote vijvers ten noorden van het kasteel (bekend als 'De Vijvers'
op het grondgebied Nieuwrode); in de 19de eeuw omgezet in bos, maar de
dijken zijn nog duidelijk herkenbaar; 2. de beemden op de rechteroever
van de Winge (eveneens op Nieuwrode); 3. diverse boomgaarden, waaronder
de 'notelaren boomgaard', zoals de plek ten zuidwesten van het kasteel
(waar het huidige parkeerterrein ligt) kadastraal wordt genoemd. In 1770
liep er nog steeds een dijk tussen de slotgracht en de vijver. De grote
vijver die het kasteel omsluit en die heden ten dage ook de voormalige
ronde slotgracht omvat, werd pas in de jaren 1930 heraangelegd. De meest
opvallende aanlegcomponent wordt momenteel gevormd door de dreven.
