Ettingebos
==========

Anker ID: A40035
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * markante terreinovergang
 * holle weg

**Hydrografische\_Elementen:**

 * waterloop
 * beek
 * vallei

 
**Moerassige gronden:**

 * moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park

 
Keibergkasteel

**Kastelen, landgoederen en aanhorigheden:**

 * kasteel
 * hovenierswoning
 * omheining
 * ijskelder
 * kasteelgracht

 
Kasteel Keiberg

**Bouwkundig erfgoed:**

 * (heren)woning
 * villa

 
Windekekouter nr. 31 en 47 te Oosterzele

**Molens:**

 * windmolen

 
**Kerkelijk erfgoed:**

 * kerk
 * kapel
 * pastorie

 
kerk en pastorie van Oosterzele, Duivelskapel

 **Andere:**
graanjeneverstokerij Van Damme

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * dreef
 * bomenrij
 * hagen
 * perceelsrandbegroeiing

**Kunstmatige waters:**

 * vijver

 
bij kasteel Keiberg

**Topografie:**

 * onregelmatig

 
**Historisch stabiel landgebruik:**

 * kouters

 
**Bos:**

 * loof
 * middelhout
 * hooghout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

De wegen die de omliggende gehuchten verbinden zijn door lintbebouwing
omgeven.

--------------

B.landschapswaarden
-------------------

 Wetenschappelijke waarde:
Dit gebied is gelegen in de zandleemstreek, het heeft een zacht
golvende topografie met verschillende beekvalleien. Een kleine beek
loopt door het bos.
Historische waarde:
De toestand op Ferraris (ca. 1775): een bos met in het oostelijk
gedeelte een parklandschap. De omliggende percelen van het bos en park
vormen een open landbouwlandschap. Vroeger werd dit gebied D'Hettingen
Bosch genoemd. De huidige vorm van het bos is te herkennen op de kaart
van Ferraris, maar het noordwestelijke bos is grotendeels verdwenen
sinds de kaart van 1870. Op de volgende topografische kaarten blijft
deze situatie. Het kasteeldomein is nog perfect herkenbaar vanop de
Ferrariskaarten. Het bosje op de kouter ten zuiden van Issegem is reeds
op de kaart van 1644 te zien en ook alle recentere kaarten staat het
getekend.
Esthetische waarde: Het boscomplex heeft in het oostelijke deel een
parkgebied met kasteel en vijver. De omliggende percelen zijn groot en
regelmatig, en vormen een open landschap met verspreide bebouwing. Op de
kouters komen molens voor.
Sociaal-culturele waarde : In het gehucht Issegem ligt de
graanjeneverstokerij 'Van Damme' met bijhorende hoeve.
Ruimtelijk-structurerende waarde:
Tussen de open koutercomplexen, dikwijls met een molen op de top,
liggen depressies die veelal bebost zijn. Waar het Tertiair op de kouter
dagzoomt komt ook bos voor (kouter ten oosten van Balegem). Het
kasteeldomein van Keiberg ligt aan de samenloop van twee oorspronkelijk
beboste valleien. In het domein met drevenpatroon staat een
waterkasteel.

--------------

C.TEKSTUELE Omschrijving
------------------------

 Dit gebied situeert zich tussen Oosterzele en Balegem. Op het
kasteelpark van Keiberg sluit het Ettingebos aan dat in de vallei van de
Ettingebeek gelegen is. Ten zuiden van het Ettingebos bevindt zich de
stokerij 'Van Damme' en ten westen en zuiden daarvan liggen twee kouters
met elk een windmolen. Het 'Kasteel Smissenbroek' of ook 'Kasteel
Keiberg' genoemd, is op de Keiberg gelegen. Op de plaats van het huidige
17 ha grote kasteeldomein , in de moerassige 'Hettingen', bevond zich
aanvankelijk een herenverblijf dat in oorsprong minsten opklimt tot de
17e eeuw. Van het herenverblijf binnen een tweedelige rechthoekige
omwalling met toegangspoort en -brug zijn verder geen historische
gegevens bekend. In de jaren 1740 was er de bouw van een nieuwe
buitenplaats door Maelcamp op de oude omgrachte site met aanleg van een
axiale dubbele toegangsdreef en een kasteelpark met dreven, grachten,
wallen en vijvers. Het Lodewijk XIV- kasteel heeft een H- vormige
plattegrond. Aanvankelijk was het een waterkasteel waarvan de
binnenwallen overeenstemden met die van het vroegere opperhof, heden
zijn die grotendeels gedempt. Na de brand van 1947 werd het kasteel
gereconstrueerd. Er zijn twee vrijwel identieke, lange bijgebouwen aan
weerzijde van het voorhof van het kasteel. Waarschijnlijk zijn dit
voormalige paardenstallen, koetshuizen en personeelswoningen die uit
dezelfde bouwperiode dateren als het kasteel. Aan de westelijke
walgracht ligt een goed bewaarde ijskelder. De landbouwstokerij Van
Damme werd in 1862 opgericht. Bij deze graanjeneverstokerij hoorde een
bestaande hoeve. Het landelijke complex van het semi- gesloten type
klimt in oorsprong waarschijnlijk tot in de 13e eeuw op. De gebouwen
werden in de tweede helft van de 19e eeuw en begin de 20e eeuw aangepast
en uitgebreid. De eigenlijke graanstokerij, met ronde bakstenen
schoorsteen in de noordoost- hoek van het erf, is haaks ingeplant naast
de woning en eraan palend. In 1947 werd de stoomketel vernieuwd met een
stoomketel afkomstig van een melkerij. Het stoken vindt plaats in het
winterseizoen gedurende drie dagen per week. De windmolen op de hoek van
Berg en Molenstraat staat vooral bekend onder de naam 'Guillotinemolen',
maar werd ook soms ' Stenenmolen', 'Molen ten Berg' en ' De Grote
Kucher' genoemd. Dit zijn benamingen die verband houden met de wijknamen
in de onmiddellijke omgeving. Oorspronkelijk was het een korenwindgemaal
met oliestampkot, nadien enkel graanmolen die tot ca. 1955 in gebruik
was. Rond 1980 werd de molen gerestaureerd maar toch is hij nog steeds
niet maalvaardig. Het houtwerk werd grotendeels vernieuwd bij de
restauratie. Op de andere kouter staat de 'Windekemolen', een open
staakmolen met teerlingen op een kleine molendam. In 1984 werd hij
ontmanteld voor een grondige restauratie en nadien werd die
teruggeplaatst. Op de Ferrariskaart stond er reeds een houten
staakmolen, maar meer oostwaarts midden op de zogenaamde Grote
Meulecauter van Scheldewindeke. In 1910 brandde de Windekemolen af en
kocht de molenaar een bestaande molen aan ter vervanging van de
vernietigde korenwindmolen. Deze molen, ook "Vissers Molen" genoemd is
waarschijnlijk van rond 1815 en zou oorspronkelijk afkomstig zijn van
Mark (Henegouwen). In 1853 werd hij overgebracht naar Denderwindeke en
van daar in 1910 naar Balegem. Tot 1959 was hij in bedrijf. Deze molen
is belangrijk in het opzicht dat hij de nog omvangrijkste bestaande
molen in Oost- Vlaanderen is, en de enige in de provincie met armwielen.
Ook de trekbalkconstructie is vrij uitzonderlijk. De parochiekerk van
Oosterzele, Sint- Gangulfus, is een eerste bidplaats teruggaand tot de
kesteningstijd en volgens de overlevering gesticht door de heilige
Livinus en in 1230 tot parochiekerk verheven zijn. De oude kerk zou, na
ineenstorting van de toren in 1723, herbouwd zijn in 1724-1726. In 1778
werd de kerk uitgebreid. Op het einde van de 19e eeuw werd een nieuwe
kerk in opdracht van burgemeester markies van Rode opgericht. De nieuwe
kerk kwam op de plaats van de oude met behoud van de vroegere
kruisingstoren in den nieuwe voorgevel. De kerk werd nu naar het westen
ipv het oosten georiënteerd en waarschijnlijk werd afbraakmateriaal van
de oude kerk hergebruikt. De eerste steenlegging was in 1827 en de kerk
werd in 1830 ingewijd. De 'veldkapel', door acht hoge populieren
omgeven, staat ook als het 'Duivelskapelletje' bekend. Het staat
ingeplant op het kruispunt van twee landwegen halverwege de kerk van
Balegem en van Scheldewindeke. De oudere en grotere kapel is vervangen
door de huidige bakstenen sokkelkapel van WO I. De H. Antonius van
Paduakapel is een neogotisch getinte bak- en natuurstenen wegkapel, in
1905 gebouwd. Nr. 31 van de Windekekouter te Oosterzele is een
eclectisch getinte burgerwoning in omringende tuin uit begin de 20e
eeuw. Nr. 47 in dezelfde straat is de voormalige villa van de
vrederechter van Oosterzele, heden het 'landgoed ten Berg', gebouwd in
de jaren 1890. In het bijhorende park staat een serre, paardenstallen en
een conciërgewoning. Deze ankerplaats ligt in de zandleemstreek, deze is
in het noorden zwakgolvend en gaan naar het zuiden toe geleidelijk over
in een hogere liggende, meer golvend stuk. Het vertoont een open
kouterlandschap met meestal gesloten depressies ten gevolge van de
natuurlijke afsluitingen rond vooral weiden. Ook talrijke percelen nat
bos komen in de depressies voor. De bewoning is in kleine gehuchten
geconcentreerd. Op de Ferrariskaart is het bos (Ettingebos) tussen
Keiberg en Issegem op de kaart aangeduid. Tussen Keiberg en
Scheldewindeke is echter een groter bos langs de beek getekend. Ook op
de plaats van de Duivelskapel staat een bos ingetekend. Deze twee
laatste bossen zijn nu praktisch verdwenen en liggen voornamelijk onder
weiden met enkele bospercelen. Op Vandermaelen is de situatie nog goed
met Ferraris te vergelijken. Op de kaart van 1870 is het bos in de
Ettingebeekvallei tussen Scheldewindeke en Oosterzele verdwenen, enkel
in de vallei tussen Keiberg en Issegem is er nog bos. Deze situatie
blijft op de volgende topografische kaarten. Het bosje op de kouter ten
zuiden van Issegem staat reeds op de kaart van 'Het land van Aalst' uit
1644 aangeduid en op alle volgende kaarten.
