Dries van Kaprijke
==================

Anker ID: A40065
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon
 * dries
 * plein

**Kerkelijk erfgoed:**

 * kerk
 * kapel
 * pastorie

 
kerkhof

**Klein historisch erfgoed:**

 * standbeeld

 
standbeeld voor de gesneuvelden

 **Andere:**
stadshuis, jongensschool

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom

 
**Lijnvormige elementen:**

 * bomenrij

**Topografie:**

 * historisch stabiel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

--------------

B.landschapswaarden
-------------------

 Wetenschappelijke waarde:
De Voorstraat is een dries van het zelfde type als Doornzele. Het
Plein had een proto-industriële functie.
Historische waarde:
Kaprijke, dat in 1240 stadsrechten verwierf, moet gezien worden in
het licht van de opkomende lakenindustrie in het middeleeuws Vlaanderen.
Aanvankelijk terend op een eigen wolproductie en later op de invoer,
vormde de wolverwerking de centrale activiteit van de gemeente. De
dorpsvorm kan vanuit dit oogpunt bekeken worden. Uit historische bronnen
blijft daarentegen dat het "Veld" van oudsher een proto- industriële
functie had; er werden droogramen voor de lakens opgesteld en er werden
waterputten voor de volders gegraven, terwijl werkruimte voor de ververs
evenmin ontbrak. Verder sierde de grafelijke windmolen het plein en werd
het soms als marktplein gebruikt. In 1651werd het "Kaprijks Vaardeken"
gegraven met de bedoeling de commerciële activiteit van het stadje te
stimuleren; het verbond het plein met de Burggravenstroom die langs
Kluizen naar Gent leidde.
Esthetische waarde: De bebouwing aan de dries bestaat nog
hoofdzakelijk uit de 19de - begin 20ste eeuwse woningen,
neoclassicistisch zowel als landelijk van stijl. De nieuwbouw hier en
daar is wel banaal te noemen doch stoort geenszins in de dorpskern.
Sociaal-culturele waarde : Tot voor enkele decennia werd het Plein
gebruikt om er de was te drogen. Drie keer per jaar vind er nog een
grote manifestatie plaats: de nieuwjaarsreceptie, de kermis en de
jaarmarkt.
Ruimtelijk-structurerende waarde:
Het centrum van Kaprijke wordt door twee grote ruimten gevormd.
Enerzijds is er het trapeziumvormig 'Plein' en daarop aansluitend is er
de brede straat 'Voorstraat'. Op de hoek van het Plein staat de
Onze-Lieve-Vrouw Hemelvaartkerk. Er is op het voormalige 'Veld' een
kapel gelegen. Het is nu uit een grasveld met aan drie zijden een
dubbele rij kastanjebomen. Opvallend is het 17e eeuws stadhuis aan de
westzijde. Het Plein heeft toegangswegen in de vier hoeken. Opvallen is
de brede Voorstraat die op het noordwesten van het Plein uitkomt.

--------------

C.TEKSTUELE Omschrijving
------------------------

 Het centrum van Kaprijke wordt door twee grote ruimten gevormd.
Enerzijds is er het trapeziumvormig 'Plein' en daarop aansluitend is er
de brede straat 'Voorstraat'. Op de hoek van het Plein staat de
Onze-Lieve-Vrouw Hemelvaartkerk. Er is op het voormalige 'Veld' een
kapel gelegen. Dit plein noemt nu 'Plein'. Dit is het noordelijk,
onbebouwd deel van het voormalige plein. Het is nu uit een grasveld met
aan drie zijden een dubbele rij kastanjebomen. Opvallend is het 17e
eeuws stadhuis aan de westzijde. Het Plein heeft toegangswegen in de
vier hoeken. Opvallen is de brede Voorstraat die op het noordwesten van
het Plein uitkomt. De opbouw van het plein is nauw verweven met de
geschiedenis van de gemeente Kaprijke. Vermoedelijk kan het een Romeinse
vestigingsplaats geweest zijn op de verbinding Gent- Aardenburg. De
vierkante vorm en de toegangswegen wijzen hierop. De oudste geschriften
die Kaprijke vermelden dateren van de middeleeuwen. Kaprijke, dat in
1240 stadsrechten verwierf, moet gezien worden in het licht van de
opkomende lakenindustrie in het middeleeuws Vlaanderen. Aanvankelijk
terend op een eigen wolproductie en later op de invoer, vormde de
wolverwerking de centrale activiteit van de gemeente. De dorpsvorm kan
vanuit dit oogpunt bekeken worden. Opvallend is de zeer brede oost-west
verlopende straat die op het oostelijk eind, nabij de kerk, uitkomt op
een zeer groot rechthoekig plein. Van dit laatste is heden ten dage
enkel het noordelijk restant bewaard (ca. 1ha) gebleven. De brede straat
doet denken aan een "green" van het type Doornzele. Driesen van het type
'Doornzele' zijn niet met oud bouwland met koutertoponiem geassocieerd.
Ze liggen ingebed in de strokenverkaveling van het Meetjesland. De vraag
stelt zich in welke context dergelijke gehuchts- en dorpspleinen moeten
gezien worden. In afwachting van aanvullend onderzoek kunnen ze worden
geïnterpreteerd als 'greens' waar schaapskudden werden verzameld die in
grootte de lokale behoeften sterk overstegen en als zodanig gericht
waren op de wolproductie voor de markt. Dit veronderstelt niet alleen de
aanwezigheid vaneen centrum voor lakennijverheid als Gent maar tevens
het voorhanden zijn van grote arealen die als extensief graasland konden
worden gebruikt. Hiervoor kwamen de gebieden in aanmerking die in de
middeleeuwse teksten als "wastina" worden aangegeven en waarvan we weten
dat ze vanaf de 13e eeuw door geestelijke instellingen en rijke
stedelingen tot landbouwland werden omgezet. Het 'Plein' daarentegen
doet op het eerste zicht een dries vermoeden; eigenaardig genoeg heeft
het nooit deze naam gedragen maar werd het eertijds "veld" genoemd.
Evenmin zijn er aanwijzingen om het de traditionele driesfunctie
(verzamelplaats voor vee) toe te schrijven. Uit historische bronnen
blijft daarentegen dat dit "Veld" van oudsher een proto- industriële
functie had: reeds in 1421 verleende Filips de Goede de toelating op er
droogramen voor de lakens op te stellen en werden er waterputten voor de
volders gegraven, terwijl werkruimte voor de ververs evenmin ontbrak.
Verder sierde de grafelijke windmolen het plein en werd het soms als
marktplein gebruikt. De vraag dient dan ook gesteld in hoever een
eigenlijke driesfunctie niet eerder in de straatverbreding moet worden
gezien. Dit zou dan terug kunnen gaan tot de oorspronkelijke dorpsvorm,
terwijl het "veld" pas naderhand werd toegevoegd toen de economische
druk van de wolverwerking en verhandeling toenam. In 1651werd het
"Kaprijks Vaardeken" gegraven met de bedoeling de commerciële activiteit
van het stadje te stimuleren; het verbond het plein met de
Burggravenstroom die langs Kluizen naar Gent leidde. Het plein deed ook
als handelsplaats dienst, voor markten en jaarmarkten. Daarnaast werd
tijdens de economisch recessie, oa in de 19e eeuw, het terrein gebruikt
om gewassen te telen die door het gemeentebestuur aan de behoeftigen
uitgedeeld werden. Tot voor enkele decennia werd het grasveld gebruikt
om er de was te drogen. Drie keer per jaar vind er nog een grote
manifestatie plaats: de nieuwjaarsreceptie, de kermis en de jaarmarkt.
Op het einde van de 19e eeuw werd het zuidelijke deel van het plein
verkaveld voor bebouwing. De meeste woningen en de oude gemeentelijke
jongensschool aan het zuidelijk deel van het grasplein dateren van het
einde van de 19e en het begin van de 20e eeuw.
