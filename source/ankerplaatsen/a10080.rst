Zalfens Gebroekt
================

Anker ID: A10080
----------------


C.TEKSTUELE Omschrijving
------------------------

De ankerplaats 'Het Zalfens Gebroekt' is gelegen op grondgebied van de
gemeenten Oostmalle (Malle) en Zoersel in de Antwerpse Noorderkempen. De
begrenzing wordt gevormd door Salphen en de Salphensebaan in het
noorden, 's Herenbos en Bruulbergen in het noordoosten en oosten, het
vliegveld van Blommerschot en het gehucht Eindhoven in het zuidoosten en
zuiden en Einhoven , De Maey en Graffendonk in het westen. Zowel bij
Ferraris (1777) als Vandermaelen (1854) is de ankerplaats ingekleurd als
een uitgestrekt moerassig gebied, dat waarschijnlijk in gebruik was als
hooiland of hooiweide. Vandermaelen noemt het gebied 'Het Broek' wat
refereert naar de moerassige situatie. Ook op de kaarten van het MGI,
die verwijzen naar de situatie in het begin van de 20ste eeuw, domineren
de natte weilanden, met langs de randen hier en daar een bosperceel of
akker. Vandaag wordt deze ankerplaats gekenmerkt door centraal gelegen
bos, omgeven door kleinschalige landbouwzones, rijk aan kleine
landschapselementen. Door de zeer natte bodems langsheen de waterlopen
en het voorkomen van kwelsituaties, vinden we in de beekbegeleidende
bossen en vegetaties voornamelijk plantensoorten die in hun voorkomen
sterk beperkt worden tot de invloedsfeer van het grondwater. Dankzij het
kleinschalige karakter en de aanwezigheid van verschillende biotooptypen
en talrijke kleine landschapselementen, herbergt het 'Zalfens Gebroekt'
waarschijnlijk een grote diversiteit aan insecten. De combinatie van de
boscomplexen en het omliggende landbouwgebied trekt daarnaast ook vele
vogels aan. Met de sterk meanderende Visbeek als ruggengraat, talrijke
kleine landschapselementen, structuurrijke waterlopen, afwisselende
bostypes en natte weilanden is deze ankerplaats een esthetisch waardevol
geheel, dat bovendien een interessante afwisseling vormt met het
uitgestrekte bosgebied in de omgeving. Grenzend aan de landschappen
'Domein Blommerschot en Beulkbeemden' en ''s Herenbos-Heihuizen' vormt
deze ankerplaats een onderdeel van een uitgestrekte en landschappelijk
waardevolle open ruimte tussen Oostmalle, Zoersel en Wechelderzande.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Door de zeer natte bodems en het voorkomen van kwelsituaties, wordt
dit gebied gekenmerkt door plantensoorten die in hun verspreiding sterk
beperkt worden tot de invloedsfeer van het grondwater. Dankzij het
kleinschalige karakter en het voorkomen van verschillende biotopen en
talrijke kleine landschapselementen herbergt het gebied waarschijnlijk
een grote diversiteit aan insecten. De combinatie van de boscomplexen en
het omliggende landbouwgebied trekt daarnaast ook vele vogels aan.

Historische waarde:
~~~~~~~~~~~~~~~~~~~


Reeds bij Vandermaelen wordt het gebied vermeld als 'Broek', wat
refereert naar de zeer natte bodems die het gebied tot op vandaag
karakteriseren. Hoewel niet eeuwenoud, heeft het mooi bewaarde
kleinschalige karakter van het landschap een historische waarde binnen
de grootschalige landschapsstructuur die eigen is aan de Noorderkempen.

Esthetische waarde:
~~~~~~~~~~~~~~~~~~~

Het kleinschalige karakter en de diversiteit in
opbouw maken het Zalvens Gebroekt tot een aantrekkelijk landschap dat
bovendien een aangename afwisseling vormt tussen het uitgestrekte
bosgebied van Blommerschot, Beulkbeemden en 's Herenbos en Heihuizen.
Talrijke kleine landschapselementen, structuurrijke waterlopen,
afwisselende bostypes en natte weilanden resulteren in een esthetisch
waardevol geheel.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Deze ankerplaats wordt gekenmerkt door centraal gelegen bos, omgeven
door kleinschalige landbouwzones; de sterk meanderende Visbeek gaat als
een ruggengraat door het gebied. Grenzend aan de landschappen 'Domein
Blommerschot en Beulkbeemden' en ''s Herenbos-Heihuizen' vormt deze
ankerplaats een onderdeel van een uitgestrekte en landschappelijk
waardevolle open ruimte tussen Oostmalle, Zoersel en Wechelderzande.
Landschappelijk gezien vormt dit 'gebroekt' een interessante afwisseling
met het uitgestrekte bosgebeid van ' Herenbos-Heihuizen' en
Blommerschot.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * beek


Zalfense Beek, Lopende Beek



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * houtkant

**Kunstmatige waters:**

 * poel
 * vijver


**Bos:**

 * naald
 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Geen.
