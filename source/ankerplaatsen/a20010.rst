Floordambos en kasteel de Ribeaucourt
=====================================

Anker ID: A20010
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 
**Hydrografische\_Elementen:**

 * waterloop
 * beek
 * vallei

 
**Moerassige gronden:**

 * moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof

 
**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * toren
 * orangerie
 * muur
 * kasteelgracht

 
**Landbouwkundig erfgoed:**

 * hoeve
 * schuur
 * stal

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Waterbouwkundige\_infrastructuur:**

 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * dreef
 * bomenrij

**Kunstmatige waters:**

 * vijver

 
**Bos:**

 * loof
 * broek
 * struweel

 
**Bijzondere waterhuishouding:**

 * ontwatering

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

--------------

B.landschapswaarden
-------------------

 Wetenschappelijke waarde:
Floordambos ligt in een oud alluvium dat deel uit maakt van een
fossiele oost-west gerichte riviervallei die momenteel via een aantal
beken naar het bekken van de Zenne (westelijk deel) en van de Dijle
(oostelijk deel) wordt afgewaterd. Omtrent de ouderdom van de fossiele
vallei bestaat er tot op heden discussie, afhankelijk van de bron is ze
9000 à 8500 jaar of tussen de 5500-3000 jaar oud. De vegetatie wordt
grotendeels gekenmerkt door voedselarme, kalkrijke basische
laagveenmoerassen, die ten noorden ven de Maas in België zeldzaam zijn.
Ook op het vlak van de fauna is het gebied zeer waardevol. In het
kasteeldomein de Ribeaucourt herbergt talrijke oude en zeldzame bomen en
inhet bosgedeelte komen interessante vegetaties voor.
Historische waarde:
Het kasteel de Ribeaucourt gaat terug tot de hoge middeleeuwen maar
heeft op het einde van de 19de eeuw een neorenaissancekleedje gekregen;
het park werd daarbij heraangelegd in landschappelijke stijl met behoud
van diverse rechtlijnige elementen. Het eigenlijke Floordambos bestond
voor 1700 uit vijvers, die na de rooiing van het Saventerloo werden
bebost; de oude structuur (o.m. dijken) is nog gedeeltelijk leesbaar. De
kastelen Ravaert en Huinhoven werden gebouwd in 1850-1860 en omringd van
landschappelijke tuinen. Bij Ravaert is nog een prachtige 19de-eeuwse
moestuin bewaard gebleven.
Esthetische waarde: Het Floordambos is een langgerekt bosmassief met
een bijzonder grillige perimeter, talrijke enclaves en open plekken. In
het westelijk deel bestaat het bos uit prachtige opgaande beuken en
eiken, in de andere delen is de begroeiing meer gevarieerd. De
landschapsarchitectuur in het park van Ravaart met haar kasteel, het
historische hof ten As en het gehucht Huinhoven met de Drietoren en het
Laathof verhogen de esthetische waarde van het bos en haar omgeving. Het
neorenaissance kasteel de Ribeaucourt met drie slanke torens met
bolvormige spits dat samen het neerhof "Hof te Veaux" omwald is, vormt
een prachtig ensemble met het kasteelpark. Het 100 ha grote park omvat
vijvers en monumentale bomen.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Deze ankerplaats is gelegen nabij de dorpskernen van Melsbroek en Perk
op het grondgebied van de gemeenten Steenokkerzeel, Kampenhout,
Vilvoorde en Machelen. Het westelijk deel van dit landschap wordt
ingenomen door het Floordambos dat gelegen is op de waterscheidingslijn
tussen Dijle- en Zennebekken. Het ligt op een oud alluvium in de
voormalige fossiele oost-west vallei, met basische, sterk hydromorfe en
humusrijke bodems. Het gebied werd grotendeels gedraineerd maar was
omwille van de waterhuishouding weinig geschikt voor landbouw. Bosbouw
was het alternatief. Dank zij de kalkrijke ondergrond kon zich hier een
vegetatie met basische laagveenmoerassen ontwikkelen, die ten noorden
van de Maas als zeldzaam mag beschouwd worden. De botanische waarde van
het Floordambos is bijgevolg zeer hoog. Als waterlopen kunnen de Lopende
beek, de Leibeek en de Trawool vermeld worden. In het westen wordt het
van Peutie gescheiden door de autosnelweg E10 Brussel-Antwerpen. Het
kasteel Ravaart dateert uit het midden van de 19de eeuw, het is omgeven
door een prachtig landschapspark dat er momenteel gebrekkig onderhouden
bijligt. Het ligt ten noorden van Floordambos, op de grens tussen Peutie
en Melsbroek. Nog noordelijker ligt het eveneens 19de-eeuwse kasteel
Huinhoven. Het Hof ten As, kort bij Melsbroek, is een omvangrijke
gesloten hoeve met gebouwen opgetrokken in breuksteenverband en
gegroepeerd rondom een ruime geplaveide binnenplaats. De oorsprong van
het kasteel Snoy ligt in de 14de of 15de eeuw als neerhof ten westen van
het Groot Hof van Melsbroek. Vanaf de 16de eeuw werd het naar de
toenmalige eigenares kasteel van Meerbeek genoemd. In het begin van de
18de eeuw was het uitgegroeid tot een vierkant complex met op iedere
hoek een vierkante toren. Het werd op het inde van de 19de eeuw
verbouwd. Na de verwoestingen in 1944 liet eigenaar baron Snoy de
overblijvende aanhorigheden tot woonst verbouwen. De vier hoektorens en
een F-vormige vleugel zijn de enige overblijfselen van het
oorspronkelijk geheel. De domein is nog grotendeels afgesloten met een
natuurstenen omheiningsmuur. Een lange dreef door het zuidelijk deel van
Floordambos leidt naar het domein. Het kasteel ligt kort bij de
dorpskern van Melsbroek met de Sint-Martinuskerk. Het kasteel de
Ribeaucourt ligt ten zuidoosten van de dorpskern van Perk, waarmee het
door een lange dreef verbonden is. Deze voormalige motte werd voor het
eerst vermeld op het einde van de 12de eeuw. In de 17de eeuw was het een
indrukwekkend waterslot, geflankeerd door twee rechthoekige torens. Het
neorenaissance complex werd verbouwd en uitgebreid in de 19de eeuw.
Onder leiding van landschapsarchitect F.J.Keilig werden de
oorspronkelijk Franse tuinen heringericht tot een landschapspark in
Engelse stijl. De buitenste ringgracht, de omheiningsmuur en de
neerhofgebouwen die in de 17de eeuw reeds aanwezig waren, bleven
gedeeltelijk bewaard. Elementen van de breukstenen grachtmuur zijn nog
aanwezig evenals een 19de-eeuwse oranjerie. Ten westen ligt de
kasteelhoeve "Hof te Veaux" met een geplaveide binnenplaats, gebouwd in
de 18de eeuw en aangepast in de 19de eeuw. De Leibeek loopt door het
park, verder naar het noorden vormt ze - samen met de Lellebeek en de
Molenbeek - de Barebeek. Naar het noordoosten sluit op het park een
bosrijk gebied aan met ondermeer het Hellebos en de Torfbroekbeek. De
moerassige delen op een kalkrijke ondergrond herbergen een rijke flora,
dit gebied is in dat opzicht vergelijkbaar met Floordambos, Snijsselsbos
en Schiplakenbos. Het kasteel de Ribeaucourt en de naburige kasteelhoeve
"Hof te Veaux" zijn als monument beschermd, hun omgeving als
dorpsgezicht.
