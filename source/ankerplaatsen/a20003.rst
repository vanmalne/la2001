Kasteel Groenhof
================

Anker ID: A20003
----------------



C.TEKSTUELE Omschrijving
------------------------

Het kasteel Groenhof ligt ten noorden van de dorpskern van Malderen.
Het is een voorbeeld van hoe een hoeve uitgroeide tot een kasteel. De
omgeving van het kasteel is sinds het einde van de 18de eeuw nauwelijks
veranderd. Het oude Hof ten Broek groeide uit tot een erflaathof. Het
gebied sluit aan bij ankerplaats Hof te Melis, grotendeels gelegen in de
provincie Antwerpen. Groenhoven vormde een geheel bestaande uit een hof,
het latere kasteel, en twee andere hoven waaronder het Hof ten Broek en
de eveneens langs de Molenbeek gelegen Herbodinnemolen. In het gebied is
een uitgebreid grachtenstelsel aanwezig. Langsheen de beken behielden de
weiden, indien ze niet bebost werden, grotendeels hun
perceelsrandbegroeiing. Een eertijds feodaal goed met een landhuis in
neoclassicistische stijl gebouwd op het einde van de 19de eeuw. Ook het
landschappelijk park in Engelse stijl dateert uit deze periode, het
bevat nog enkele lineaire strukturen uit vorige perioden, naast een
beukendreef, vijvers en nieuw aangelegde waterbekkens. In het domein
bevinden zich eveneens een neogotische kapel en een hoeve. In de
omgeving komen talrijke bomenrijen voor. In het omgeving van het kasteel
treffen we zowel naald- als loofhout aan. Het landschap in de
onmiddellijke omgeving van het kasteel Groenhof en de Molenbeek is nog
gaaf met nog heel wat perceelsrandbegroeiing



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het op het einde van de 19de eeuw aangelegde park rond het kasteel
herbergt een aantal zeldzame en oude bomen.

Historische waarde:
~~~~~~~~~~~~~~~~~~~


De omgeving van het kasteel Groenhof is volgens de kaart van Ferraris
nauwelijks gewijzigd. Het oude Hof ten Broke groeide uit tot een
erflaathof met kasteel Groenhoven. Het huidige kasteel is
neoclassicistisch en omringd met een interessant park in
landschappelijke stijl.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * beek


**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


**Kastelen, landgoederen en aanhorigheden:**

 * kasteel


**Landbouwkundig erfgoed:**

 * hoeve
 * schuur
 * stal
 * wagenhuis


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * bomenrij
 * perceelsrandbegroeiing

**Kunstmatige waters:**

 * vijver


**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing in de omgeving van het kasteel Groenhof en het Hof
ten Broek.
