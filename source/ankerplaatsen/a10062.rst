Blaasveldbroek met omgeving
===========================

Anker ID: A10062
----------------



C.TEKSTUELE Omschrijving
------------------------

Het landschap van 'Blaasveldbroek met omgeving' is gelegen in de
gemeente Willebroek, net ten zuiden van de Rupel.Ten noorden wordt deze
ankerplaats begrensd door de Hazewinkelvijver, ten westen door de
spoorweg en ten zuiden en oosten door bebouwing en wegeninfrastructuur.
Blaasveldbroek betrof oorspronkelijk een ontoegankelijk en waterrijk
gebied met landduinen in de alluviale vlakte van de Rupel. Het
voorhistorisch paaldorp dat in 1860 aan de rand werd ontdekt, was het
bewijs van zeer vroege menselijke aanwezigheid in het Wurmglaciaal. Zijn
huidige vorm kreeg dit landschap van Rupel en Dijle in de vroege
Middeleeuwen ten gevolge van een afwisseling van veenvorming en
overstromingen. Na het indijken van de Rupel tussen 1100 en 1300, kon de
vallei van de Rupel in cultuur worden gebracht. In de late Middeleeuwen
werd het grootste deel van het Broek gebruikt als vloeiweide; andere
delen voor winning van leem en het bouwen van woningen. De huidige
vijvers zijn sporen van turfwinning op relatief grote schaal in deze
periode. Op Ferraris kan worden afgelezen dat rond 1770 vrijwel het hele
gebied in gebruik was als grasland, met akkers op de zandruggen. In 1920
werd een groot deel van het gebied opgekocht door een luciferfabriek,
die het vol plantte met populieren. De huidige aanwezigheid en
verspreiding van een aantal landschapselementen is nog redelijk
gerelateerd aan de aanwezige bodem, met graslanden en eikenbeukenbossen
op de zandrug, graslanden en elzenbroekbossen in het valleigedeelte en
de vijvers waar de turflaag het dikst is. Als geheel vertegenwoordigt
dit vochtig tot natte gebied een rijke en specifieke fauna en flora.
Vermeldenswaardig erfgoed zijn het redelijk gave kasteeldomein in
zuidwestelijke hoek -met op de plaats van het oorspronkelijke kasteel
een villa uit het midden van de 20ste eeuw-, de St.-Franciscuskapel,
alsook de unieke tamme kastanje van meer dan 300 jaar oud. Tussen de
'Veertienbunders' en het 'Mezenbroek' vormt de bebouwing op de steilrand
een onherstelbare landschapswonde.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Gelegen in de alluviale vlakte van de Rupel, 2 à 3 meter boven de
zeespiegel, uitgezonderd een aantal hoge zandduinen, gaat het hier om
een vochtig tot nat gebied met specifieke flora en fauna. Het geheel van
grachten en vijvers met kwalitatief goed water, biedt uitstekende
mogelijkheden voor vissen, amfibieën en watervogels.

Historische waarde:
~~~~~~~~~~~~~~~~~~~


Het Broek van Blaasveld kent een lange geschiedenis van menselijke
aanwezigheid, die teruggaat tot het Wurmglaciaal. Waar het
oorspronkelijk een waterrijk gebied betrof met landduinen, werd het na
indijking van de Rupel tussen 1100 en 1300 niet meer overstroomd en kon
men er turf winnen. De talrijke vijvers vormen de resten van deze
activiteit. De kleinschaligheid en perceelsstructuur zijn nog
herkenbaar, net als het voormalige kasteeldomein tegen de westelijke
grens, met op de plaats van het oorspronkelijke kasteel een villa uit
het midden van de 20ste eeuw.

Esthetische waarde:
~~~~~~~~~~~~~~~~~~~

Vochtig valleigebied met in het zuidelijke en
noordelijke deel een hoge dichtheid aan vijvers, hier en daar rietland
en meer centraal een afwisseling van hoogstammig loofhout en hakhout.


Sociaal-culturele waarde:
~~~~~~~~~~~~~~~~~~~~~~~~~


In de late Middeleeuwen werd in het gebied
op relatief grote schaal turf gewonnen.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Macroreliëf:**

 * macroreliëf
 * landduin
 * steilrand

**Hydrografische Elementen:**

 * beek
 * vallei


**Moerassige gronden:**

 * moeras
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


Kastanjeboom

**Lijnvormige elementen:**

 * dreef

**Kunstmatige waters:**

 * turfput
 * vijver


**Bos:**

 * loof
 * broek
 * hakhout
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Tussen de 'Veertienbunders' en het 'Mezenbroek' vormt de bebouwing op de
steilrand een onherstelbare landschapswonde.
