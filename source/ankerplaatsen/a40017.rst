Wulfsdonk, Turfmeersen, Etbos en Zuidlede
=========================================

Anker ID: A40017
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf
-talud

 
**Macroreliëf:**

donk

**Hydrografische\_Elementen:**

-waterloop
-rivier
-vallei
-meander

 
Moervaartdepressie, Zuidlede

**Moerassige gronden:**

-moeras
-veen

 
**Geologie:**

 
moeraskalk (gyttja), Vlaamse Vallei

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

-landgoed

 
Kasteel Wulfsdonk, sinds 1962 vervangen door villa

**Bouwkundig erfgoed:**

-villa
-herberg

 
ijzeren toegangshek, wolfskop naast voordeur en gevelsteen van het
vroeger kasteel Zamans

**Landbouwkundig erfgoed:**

-hoeve

 
Etboshoeve

**Klein historisch erfgoed:**

-eendenkooi

 
restanten van een eendenkooi

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 
kasseiweg 'Etboswegel'

**Spoorweg:**

-verlaten spoorweg

**Waterbouwkundige\_infrastructuur:**

-kanaal
-dijk
-brug
-pompgemaal

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

-dreef
-bomenrij
-knotbomenrij
-perceelsrandbegroeiing

**Kunstmatige waters:**

-turfput
-vijver

 
**Topografie:**

-repelvormig
-blokvormig
-opstrekkend
-onregelmatig

 
**Historisch stabiel landgebruik:**

 
vroegere meersen

**Bos:**

-naald
-loof
-middelhout
-hooghout
-struweel

 
**Bijzondere waterhuishouding:**

-ontwatering

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Door ontwatering werd grasland gescheurd en omgezet naar akkerland.
Hierdoor verdween het oorspronkelijke meersenlandschap.De kunstmatige
beheersing van het grondwaterpeil heeft een belangrijke verdroging van
de lager gelegen gebieden teweeg gebracht. Deze verdroging was gunstig
voor een intensiever landbouwgebruik gezien de fyschische barrière van
wateroverlast werd opgeheven . Een groot deel van het extensief gebruik
als aaneengesloten hooilandcoplex ging verloren, deze gebieden werden in
akkers en weiden omgezet. Hiermee gaat ook een hogere bemestingsdruk
gepaard. De verdroging bedrijgt ook enkele abiotische elementen; de
moeraskalk ontbindt en het veen mineraliseert als het milieu te droog
wordt. Deze twee processen zijn onomkeerbaar. Een groot deel van de
wegen bestaat uit kasseiwegen en onverharde wegen.

--------------

B.landschapswaarden
-------------------

 Wetenschappelijke waarde:
De Moervaartdepressie is ontstaan na het afsluiten van de Vlaamse
Vallei met een dekzandrug. Er ontstonden grote meren, op de bodem werd
moeraskalk (gyttja) gevormd. Wulfsdonk is gelegen op een zandige donk.
In de Turfmeersen loopt een oude arm van de Zuidlede. Het Etbos is langs
de rand van de Moervaartdepressie, op de overgang naar het zandig
gebied.
Historische waarde:
In de 13de eeuw waren de gronden van Wulfsdonk in beheer van de
Sint-Baafsabdij van Gent. In de 16de eeuw werd Wulfsdonk bestuurd vanuit
Moerbeke en later vanuit het bisdom. Het landgoed werd gebouwd in de
17de eeuw. Het Etbos is op de Ferrrariskaart (ca.1775) als kleine
percelen bos en kleine natte weilanden te zien.
Esthetische waarde: Van Wulfsdonk zijn de resten van vroegere
walgrachten, vijver en ommuring nog te zien in de huidige site. De
Turfmeersen is een open landschap met duidelijk microreliëf. Het open
landschap is onderbroken door bomenrijen. Het Etbos is een
gecompartimenteerd landschap met een strookvormige percelering met
kleine percelen bos en resten van perceelsranden.
Sociaal-culturele waarde : De Etboshoeve was een ontmoetingsplaats
voor stropers.
Ruimtelijk-structurerende waarde:
De Moervaartdepressie wordt door twee waterlopen begrensd; de
Moervaart en Zuidlede. Het voormalige meersengebied werd in akkers en
weiden omgezet. Bij de ontginning van de oorspronkelijke wastine zijn
lange, recht dreven aangelegd. De ontginning gebeurde systematisch. Op
de donk ligt de bewoning. Het Etbos ligt net buiten de
Moervaartdepressie, de opgaande percelering is strookvormig.

--------------

C.TEKSTUELE Omschrijving
------------------------

 Deze ankerplaats situeert zich ten zuiden van Moerbeke. De depressie
van Moervaart kan geologisch gesitueerd worden in het centrale gedeelte
van de Vlaamse Vallei, een glaciale erosievallei die zich tijdens het
Oud- en Midden- Pleistoceen (ca.2,2 miljoen tot gevormd heeft. Tijdens
het Laatglaciaal waaide het zand in een complexe dekzandrug structuur,
die tussen Maldegem en Stekene dwars door de Vlaamse Vallei liep. Door
deze dekzandrug werd de hydrografisch afvoer van het rivierstelsel naar
het noorden afgedamd en ontstond aan de zuidzijde een moerassige zone,
de 'Grote Moervaartdepressie'. Tevens boog het hydrografische hoofdnet
zich hierdoor af in oostelijke richting. De Zuidlede en de Moervaart
maken deel uit van een groter complex 'de Moervaart- of Durmedepressie'.
De Moervaartvallei is een vlakke, tot 2.5 km brede depressie met een
hoogteligging tussen 3 à 4 m O.P. De noordkant van de Moervaartvallei
loopt steil af met een plots hoogteverschil van 2 m, terwijl de zuidrand
heel geleidelijk oploopt, naar de volgende morfologische eenheid, nl.
het "ruggencomplex van Zeveneken". Voor zover bekend, is de
Moervaartdepressie de grootste tardiglaciale plas in zijn soort geweest
in de Nederlanden. In het diepste gedeelte, 1,60m tot 2m, langs de Grote
Rug, begon de afzetting van veen en gyttja reeds in het vroegste
Tardiglaciaal. In het overgrote deel van de Moervaartdepressie echter,
bevindt de basis van de veen-gyttjalaag zich slechts op een diepte
variërend tussen 1,20m en 70 cm. Overal vangt de afzetting aan met een
veenlaag, wat doet veronderstellen dat, onder invloed van een stijgende
waterspiegel, een steeds grotere oppervlakte van de depressie
vervochtigde en in een moeras werd omgevormd. Voortgaande op het peil
van de basis, heeft deze algemene moerasvorming plaats gehad tijdens het
Laatglaciaal (tussen 13000 en 10000 BP). Tijdens het midden van deze
periode, er moet een ondiep meer geweest zijn waarin over de gehele
oppervlakte,een zuivere kalk- gyttjalaag tot ontwikkeling kwam.
Hydrografisch behoort de Moervaardepressie tot het Moervaart-
Durmebekken. Het hydrografische net ontwatert kunstmatig via de
Moervaart en Zuidlede, deze waterlopen zijn oost-west gericht. Deze twee
waterlopen behoren tot een groter hydrografisch net. Oorspronkelijk was
wat nu de Poekebeek en Oude Kale noemt, de bovenloop van de Durme. Via
de Zuidlede en de Moervaart waren ze met elkaar verbonden. Deze lange
rivier werd door het graven van kanalen, in stukken verdeeld. De
Zuidlede werd reeds in 694 vermeld. Deze zuidelijke aftakking van de
Durme werd in 1379 gekalibreerd en in 1412 uitgediept. De Moervaart, de
noordelijke aftakking van de Durme, werd in 1531 gekalibreerd. De
Moervaart, Zuidlede en andere waterlopen waren onder meer van belang
voor het vervoer van turf en brandhout en landbouwproducten naar Gent.
De exploitatie van veen- of turfgronden was de voornaamste activiteit
van Moerbeke in de Middeleeuwen. De Etboswegel is een kasseiweg die de
Moervaartdepressie dwarst van noord naar zuid. Hij verbindt de Moervaart
ter hoogte van het Wulfsdonkdomein met de Etboshoeve aan de Zuidlede. De
Etboswegel gaat in oorsprong terug naar een dam en/of opgehoogde tragel
om in het gebied van de moerassige Moervaartdepressie én de "curtis" en
de omliggende landerijen te bereiken. Het voormalige "Kasteel Wulfsdonk"
was na de Franse Revolutie achtereenvolgens het kasteel van 'Van de
Straeten- De Set' en vervolgens van de weduwe Zaman die het kasteel in
1868 liet herbouwen. Nu is het het buitenverblijf van de graaf Lippens.
Het ligt in een park met een vijver, de resten van de vroegere
walgrachten en de bijhorende dreven waaronder de Etbosdreef.
Oorspronkelijk was het een laat-middeleeuwse omgrachte kasteelsite,
ontstaan uit een ontginningscentrum "de Curtis Wulfsdonk". Deze was door
de Sint- Baafsabdij opgericht die in 1243 van Johanna van Constaninopel
het land "Onlede", tussen Moervaart en Zuidlede, verwierf. In 1254 mocht
er te Wulfsdonk een kapel opgericht worden. Van hoeve evolueerde het tot
een proosdij. Het 13e eeuwse domein werd na de verwoesting tussen
1554-1555 herbouwd met wallen en dreven. Na de afschaffing van de Sint-
Baafsabdij in 1559 werd het eigendom van de bisschoppen van Gent en werd
het een leen van de Sint-Pietersabdij. In 1653 richtte bisschop Triest
er een eendenkooi op, van de eendenkooi is niet veel meer te zien, enkel
het toponiem staat op de topografische kaarten vermeld. Einde 18e eeuw
werd het als zwart goed verkocht. Weduwe Zaman liet het bestaande
kasteel tussen 1864 en 1868 slopen en er een nieuw kasteel op bouwen in
neo-classicitische stijl. Het kasteel werd in 1962 afgebroken en
vervangen door de huidige landhuizen. Er rest enkel het sierlijke
toegangshek met aansluitend hekwerk tegenover de toegangsdreef die met
linden afgeboord is. De herberg- boerderij "Etboshoeve" is bij de
Etbosbrug over de Zuidlede gelegen. Op het voorerf staan drie
lindebomen. De Etboshoeve, aan de rand van het Etbos gelegen, zou een
ontmoetingsplaats voor stropers geweest zijn. Het Etbos ligt op de
overgang van de Moervaardepressie naar het zandige gebied. Op Ferraris
is het te zien als kleine percelen bos en kleine, natte weilanden. De
huidige, strookvormige percelering is duidelijk herkenbaar, het vormt
een gecompartimenteerd landschap.
