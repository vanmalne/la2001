Oude Scheldemeander van Overmere- Donk en Berlare Broek
=======================================================

Anker ID: A40026
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * steilrand

donk

**Hydrografische Elementen:**

 * waterloop
 * vallei
 * meander
 * oude rivierarm


**Moerassige gronden:**

 * moeras
 * veen
 * rietland


**Geologie:**


Vlaamse Vallai

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


Kasteel van Uitbergen

**Kastelen, landgoederen en aanhorigheden:**

 * kasteel
 * muur


Kasteel van Uitbergen

**Klein historisch erfgoed:**

 * eendenkooi



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * dijk
 * pompgemaal
 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij
 * knotbomenrij
 * perceelsrandbegroeiing

**Kunstmatige waters:**

 * turfput
 * vijver


**Topografie:**

 * repelvormig
 * blokvormig


**Historisch stabiel landgebruik:**

 * meersen


No

**Typische landbouwteelten:**

 * hoogstam


**Bos:**

 * loof
 * broek
 * middelhout
 * hooghout
 * struweel


**Bijzondere waterhuishouding:**



OPMERKINGEN EN KNELPUNTEN
~~~~~~~~~~~~~~~~~~~~~~~~~

Reeds van tijdens de jaren 1920 was dit gebied een toeristische
trekpleister. Midden de jaren '50 was het gebied in hadden van een door
de drie betrokken gemeenten opgerichte 'Intercommunale voor Exploitatie
van het Donkmeer'. Vanaf dat moment begon een toeristische uitbating van
het meer en de omgeving. Dit verhoogde de druk op het meer. Op
topografische kaarten herken je onmiddellijk het toeristische deel van
het Donk. Er zijn asfaltwegen en er is vooral door de horeca- sector
veel gebouwd. In 1972 startte naast het meer, in het zuidwesten, een 75
ha grote zandwinning, eigendom van DDS: Intercommunale Durme-Dender-
Schelde. Hierdoor daalde het waterpeil van de Donk meermaals, zodat
toevoeging van Scheldewater nodig was. De intercommunale voor het
Donkmeer werd ontbonden en er ontstonden 'Regie van het Donkmeer'. Die
is vooral bekommerd om de instandhouding van de visrecreatie.
Ondertussen stopte ook de DDS met de zandwinning en plande men voor dit
gebied een nieuw recreatiecentrum.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Dit gebied bestaat uit verschillende eenheden : 1. Oude Scheldeloop,
Donkmeer: de oude meander is verdwenen door vervening, er bevinden zich
smalle venige stroken binnen de meander. In het westelijke deel van de
meander zijn oeverwallen terug te vinden. 2. Meersen, vlak gebied:
bestaat zowel uit fluviatiel alluvium (Berlare Broek) en estuarien
alluvium (langs de Schelde). 3. Kronkelwaard: duinen van Donk en elf
sikkelbanden (talrijke lage parallelle ruggen tussen de veengeultjes),
Er komen talrijke oeverwallen voor.

Historische waarde:
~~~~~~~~~~~~~~~~~~~


Heel belangrijk in dit gebied zijn de turfontginningen. Het Donkmeer
en ook Berlare Broek zijn ontstaan door turfsteken, dit begon op het
einde van de 17de eeuw in het oostelijke deel van de meander. In de
eerste helft van de 19de eeuw werd het westelijke deel ontgonnen.
Toestand op Ferraris: verschillende vijvers in het oostelijke deel van
de meander, moerassen in het westelijke deel. Op de kaart van Van Der
Maelen wordt heel de meander als wateroppervlak aangeduid, nu is het
wateroppervlak onderbroken. De huidige toestand van de vijver en
omgeving is te zien vanaf de kaart MGI 1/20,000 (ca. 1949).

Esthetische waarde:
~~~~~~~~~~~~~~~~~~~

Het gedeelte van Berlarebroek ligt onder bos, in
een lange, smalle zone die overeenkomt met de vroegere meander. Er zijn
nog resten van vijvers en moerassen aanwezig. De vorm van de oude
meander duidelijk herkenbaar op de orthofoto en in het landschap. Ten
zuiden van het Donkmeer, ligt de zandwinningsput. Daarrond komen
bospercelen voor. Nog meer naar het zuiden komt een gecompartimenteerd
landschap voor; akkers met perceelsrandbegroeiing en bospercelen.


Sociaal-culturele waarde:
~~~~~~~~~~~~~~~~~~~~~~~~~


Het Donkmeer heeft een grote toeristische
waarde. Rond het meer zijn er vele palingrestaurants,

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

In het oostelijke deel komt een strookvormig broekbos voor. De oude
scheldemeander structureert de percelering en het voorkomen van de
turfputjes. Het dorp is op een hogergelegen donk gevestigd; ten westen
van het dorp ligt het Donkmeer.Dit is de grootste turfput, deze ligt
eveneens in de loop van de voormalige scheldearm.



C.TEKSTUELE Omschrijving
------------------------

Deze ankerplaats ligt ten westen van Berlare, aan de linkeroever van
de Schelde. Waarschijnlijk vond in het begin van het Laatglaciaal (15
500 tot 11 500 jaar geleden) de overgang plaats van een verwilderd naar
een meanderend rivierpatroon. De oorzaak van de overgang was het milder
wordende klimaat en de toename van de plantengroei, waardoor de
vegetatie verdichtte en de erosie afnam. Aan de buitenkant van de
bochten vindt een uitschuring plaats, aan de binnenkant afzetting van
materiaal. Hierdoor verlegt de rivier geleidelijk haar loop in de
richting van de buitenkant van de bochten. Uitschuring en afzettingen
gebeuren vooral bij extreem hoge waterstanden, waarbij in de binnenbocht
zogeheten sikkelbanken worden gevormd. Die zijn als lage, gebogen ruggen
in het landschap zichtbaar. Vooral tussen Gent en Dendermonde heeft de
Schelde uit die periode een groot aantal fossiele meanderbochten
achtergelaten, bijvoorbeeld die van Overmere- Donk, Kalken en Laarne-
Damvallei. De overgang van een verwilderd naar een meanderend
rivierpatroon ging gepaard met een insnijding, waardoor de toenmalige
Scheldevlakte enkele meters beneden het algemene opvullingsniveau van de
Vlaamse Vallei kwam te liggen. Die insnijdingsfase was bepalend voor het
uitzicht van de huidige riviervlakte, omdat latere riviererosie en
 * afzetting zich grotendeels beperkten tot het gebied binnen de
laatglaciale overstromingsvlakte. Hierdoor komen de grenzen van de
laatglaciale riviervlakte langs een groot deel van de Schelde overeen
met die van de huidige alluviale vlakte. De hoogte in de alluviale
vlakte van de Schelde varieert tussen de 3 à 4 meter boven zeeniveau. De
afgevlakte zandige donken hebben een hoogte tussen de 4 en 5 meter. De
duinen binnen de riviervlakte zouden later als hogere, drogere donken
midden in het vochtige alluvium vestigingsplaatsen bij uitstek vormen
voor de mens. Veel van die duinmassieven vormen nu trouwens nog steeds
felbeheerde locaties voor luxueuze villawijken. De afsnijding van de
meander van Overmere had ongeveer 10 000 jaar geleden plaats, toen nam
de veenvorming een aanvang. Duizenden jaren verliepen vooraleer de
meander volledig opgevuld was door dit verlandingsproces. Dit gebied
bleef praktisch onaangeroerd tot de tweede helft van de 17e eeuw. Slecht
op het eind van de 17e eeuw begon men begon met turf te steken. Volgens
Mys gebeurde dit het eerst in het oostelijke deel van de meander omdat
er in de onmiddellijke omgeving woonkernen voorkwamen. De ontginning
werd nadien in het Donkmeer voortgezet. Er werd zelfs nog turf gestoken
tijden de oorlogsjaren. Toch moet de ontginning na 1850 wel heel beperkt
geweest zijn, aangezien uit oude kaarten blijkt dat de vorm van het
Donkmeer sindsdien weinig veranderd is. Er werd herhaaldelijk gepoogd
het gebied droog te leggen om vruchtbare landbouwgronden te verkrijgen.
In 1862 werd een pompgemaal geplaatst ter hoogte van het Schuitje.
Wegens de grote diepte kon het Donkmeer niet volledig ontwaterd worden.
Op oude kaarten uit de 17e eeuw is er geen spoor van een meer; op de
plaats van het huidige meer worden boerderijen , percelen en zelfs een
rechthoekige vijver, 'die Coye' aangeduid. De twee nu nog bestaande
beken, de Kappelbeek en de Tweegootsloot, vindt men wel terug. Dit
betekent dat het meer voor de 17e niet bestond. Het turf, dat onstaan is
door de verlanding van de Scheldearm, was voor de boeren een waardevolle
brandstof en werd vooral in de 17e en 18e eeuw opgegraven. Men schat dat
in totaal 6 000 000 m3 ontgonnen werd. Waar deze turf weggehaald werd,
ontstonden er putten. De aaneenschakeling hiervan, samen met enkele
overstromingen, van de Schelde, verklaart het ontstaan van het Donkmeer.
Op de Ferrariskaart kan men enkele grote vijvers terugvinden op de
plaats van de Donk, Ferraris vermeldt in zijn verslag ook de
turfwinning. Op latere kaarten, o.a. op de topografische kaart van Van
der Maelen, vindt men een meer dat groter dan het huidige was. Dit
veranderde weer in 1862, toen zodanig veel water uit het meer en uit de
omgeving werd weggepompt dat 180 ha landbouwgrond gewonnen kon worden.
Een enorme verlanding was daarvan het gevolg. De oppervlakte en diepte
van het meer waren dus gedurende de laatste eeuwen erg wisselend, ook
wel doordat het meer steeds in verbinding bleef met de Schelde. De Donk
is, samen met het gebied errond, steeds privé- eigendom geweest. Dit
betekent dat elke eigenaar zijn eigen ideeën had over de
toegankelijkheid voor het publiek, over de toestemming om te vissen enz.
In het begin van deze eeuw zag het meer er dan ook totaal anders uit dan
nu: er waren uitgestrekte rietkragen. De toenmalige eigenaar beheerde de
eendekooi. Midden de jaren 1950 was het gebied in hadden van een door de
drie betrokken gemeenten opgerichte 'Intercommunale voor Exploitatie van
het Donkmeer'. Vanaf dat moment begon een toeristische uitbating van het
meer en de omgeving. Dit verhoogde de druk op het meer. Op topografische
kaarten herken je onmiddellijk het toeristische deel van het Donk. Er
zijn asfaltwegen en er is vooral door de horeca- sector veel gebouwd. In
1972 startte naast het meer, in het zuidwesten, een 75 ha grote
zandwinning, eigendom van DDS: Intercommunale Durme-Dender- Schelde.
Hierdoor daalde het waterpeil van de Donk meermaals, zodat toevoeging
van Scheldewater nodig was. De intercommunale voor het Donkmeer werd
ontbonden en er ontstond een 'Regie van het Donkmeer'. Die is vooral
bekommerd om de instandhouding van de visrecreatie. Ondertussen stopte
ook de DDS met de zandwinning en plande men voor dit gebied een nieuw
recreatiecentrum. De Parijse familie Bouilliers bouwde in 1778 een
streng - classicistisch buitenverblijf op een domein naast de Schelde.
Rond 1835 kreeg de voorgevel een tweede resaliet en werd er wat
bijgebouwd. Rond het kasteeldomein ligt het park dat heel wat
merkwaardige bomen bezit. Het kasteel is via een mooie dreef met het
dorp Uitbergen verbonden; deze dreef loopt parallel met de Schelde.
