Kasteel van Wuustwezel en de Vloeikens
======================================

Anker ID: A10008
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Hydrografische Elementen:**

 * beek
 * vallei


Grote Beek

**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * hof


Wezels Hof

**Kastelen, landgoederen en aanhorigheden:**

 * kasteelgracht


**Bouwkundig erfgoed:**


dienstgebouwtje en jagersafspanning

**Landbouwkundig erfgoed:**

 * hoeve
 * schuur
 * stal
 * wagenhuis


Vloeikenshoeve, bakhuis, duiventoren

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg


aardenweg

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


**Lijnvormige elementen:**

 * dreef
 * bomenrij

**Kunstmatige waters:**

 * vijver


**Historisch stabiel landgebruik:**

 * heide


heiderelicten

**Bos:**

 * naald
 * loof
 * broek
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Geen opmerkingen of knelpunten.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Deze ankerplaats betreft een gevarieerd gebied met een sterk bebost
kasteeldomein, een aantal open akkers en weilanden met een dens netwerk
van grachten en verder al dan niet vochtige bossen. Die variatie geeft
ontstaan aan verschillende biotooptypen met een specifieke flora. De
nattere bodems ter hoogte van de Vloeikens en de heiderelicten in
Achterbrug vertegenwoordigen daarbij een waardevolle vegetatie. De
afwisseling van gesloten bos met open landbouwgronden biedt ideale
mogelijkheden voor de avifauna. Het kasteeldomein vertegenwoordigt een
belangrijke dendrologische waarde door het voorkomen van imposante
dreven en een aantal oude solitaire bomen.

Historische waarde:
~~~~~~~~~~~~~~~~~~~


Het Hof van Wuustwezel werd reeds bij Ferraris (1777) vermeld. De
directe omgeving van het kasteel betrof moerassige weiden langsheen de
Grote Beek en een groot open akkergebied, dat tot op vandaag haar
karakter heeft behouden en 'Hofakker' wordt genoemd. Ook bij
Vandermaelen (1854) herkennen we het kasteeldomein. Het oorspronkelijke
kasteel is ondertussen vervangen en op de plaats van het oude kasteel
werd een spiegelvijver aangelegd. De structuur van het domein, zoals het
er toen uitzag, met een aantal indrukwekkende dreven, is tot op vandaag
zo goed als bewaard gebleven. Het dichte grachtenstelsel in de omgeving
is een restant van een in het begin van de 19de eeuw aangelegd
afwateringssysteem. Op de kaarten van het MGI uit het begin van de 20ste
worden de 'Vloeikens' vermeld en de perceelsstructuur, alsook het
wegenpatroon van het gebied komen sterk overeen met wat we vandaag in
het gebied terugvinden. Het kasteel werd op het einde van WO II vernield
door een vliegende bom en in 1960 vervangen door het huidige 'moderne'
gebouw. De Vloeikenshoeve, gelegen ter hoogte van de Vloeikens, omvat
een woonhuis met duiventoren, een langschuur en bakhuis uit de eerste
helft van de 19de eeuw, en een koetshuis dat werd vernieuw in 1949.
Daarnaast is ook het 'Bouwke' vermeldenswaardig. Het ligt op een
verhevenheid nabij de Grote Beek en betreft een dienstgebouwtje en een
voormalige jagersafspanning uit respectievelijk 1828 en 1826.

Esthetische waarde:
~~~~~~~~~~~~~~~~~~~

Het contrast tussen het gesloten en beboste
kasteeldomein binnen een open ruimte van akkers en weiland is visueel
aantrekkelijk en doet mooie zichten ontstaan. Binnen het domein komen
een aantal imposante dreven en solitaire bomen voor. Het bouwkundig
erfgoed ter hoogte van de Vloeikens vormt samen met het grachtenstelsel
een aantrekkelijk geheel dat tevens de geschiedenis van het gebied
weerspiegelt.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~
Geen

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Deze ankerplaats betreft een dicht beboomd kasteeldomein met een
opvallende drevenstructuur dat in sterk contrast staat met de ,eveneens
binnen de afbakening gelegen, omliggende open omgeving van weilanden en
akkers. Het uitgebreid grachtenstelsel, restant van een eeuwenoud
afwateringsysteem, doorsnijdt de valleigronden van de Grote Beek.

--------------

C.TEKSTUELE Omschrijving
------------------------

De ankerplaats met het Kasteel van Wuustwezel en de Vloeikens is
gelegen ten oosten van de bewoningskern van Wuustwezel in de vallei van
de Grote Beek. Ze wordt begrens door De Bredabaan in het noordwesten, de
bewoning van Braken in het noorden, de Schotten- en Schietveldweg in het
oosten en zuidoosten en tot slot de bewoningskern van Wuustwezel in het
westen. Het Hof van Wuustwezel werd reeds bij Ferraris (1777) vermeld.
Het betrof toen een bebost domein met een kasteel omgeven door water en
voorzien van een valbrug. Het kasteel stond achter het huidige hof, op
de plaats waar later de spiegelvijver zou worden aangelegd. De directe
omgeving van het kasteel betrof moerassige weiden langsheen de Grote
Beek en een groot open akkergebied, gelegen tussen het domein en de
bewoningskern van Wuustwezel, dat tot op vandaag haar karakter heeft
behouden en Hofakker wordt genoemd. Ter hoogte van Achterbrug kwamen een
aantal akkerpercelen voor die werden omgeven door heide. Ook bij
Vandermaelen (1854) herkennen we het kasteeldomein. Het oorspronkelijke
kasteel is ondertussen vervangen en op de plaats van het oude kasteel
werd een spiegelvijver aangelegd. De structuur van het domein zoals het
er toen uitzag, met een aantal indrukwekkende dreven, waarvan de
'Hofdreef' tussen het centrum van Wuustwezel en het kasteel de
opvallendste is, is tot op vandaag zo goed als bewaard gebleven. Bij
Vandermaelen is het aandeel moerassige grond sterk gereduceerd als
gevolg van de aanleg van een afwateringssysteem in het begin van de 19de
eeuw. Via een grachtenstelsel liet men uit moerassige gronden het water
afvloeien naar een vijver (oorspronkelijk gelegen t.h.v. de
Vloeienkshoeve) die met een waterloop, de 'Grote Beek' in verbinding
stond. De naam 'Vloeikens' komt voort van dit ontginningssysteem . De
vijver is nu volledig toegegroeid, maar het grachtenstelsel is nog
duidelijk herkenbaar in het landschap. Op de kaarten van het MGI uit het
begin van de 20ste eeuw worden naast het kasteeldomein en den Hofakker,
deze Vloeikens vermeld. De perceelsstructuur, alsook het wegenpatroon op
deze kaart komt sterk overeen met wat we vandaag in het gebied
terugvinden. Het kasteel uit de 18de eeuw werd op het einde van WO II
vernield door een vliegende bom en in 1960 vervangen door het huidige
'moderne' gebouw. Ter hoogte van de Vloeikens ligt langsheen een
aardeweg de Vloeikenshoeve. Het betreft een vroegere aanhorigheid van
het kasteel, met een woonhuis met duiventoren, een langschuur en een
bakhuis uit de eerste helft van de 19de eeuw, en een koetshuis dat werd
vernieuw in 1949. Daarnaast is ook het 'Bouwke' vermeldenswaardig. Het
ligt op een verhevenheid nabij de Grote Beek en betreft een
dienstgebouwtje en een voormalige jagersafspanning uit respectievelijk
1828 en 1826. Deze ankerplaats betreft een gevarieerd gebied met een
sterk bebost kasteeldomein met hoge dendrologische waarde, een aantal
open akkers en weilanden met een dens netwerk van grachten en verder al
dan niet vochtige bossen. Die variatie geeft ontstaan aan verschillende
biotooptypen met een specifieke flora. De afwisseling van gesloten bos
met open landbouwgronden biedt daarnaast ideale mogelijkheden voor de
avifauna. Het contrast tussen het gesloten en beboste kasteeldomein en
de open ruimte van akkers en weiland resulteren in een esthetisch
waardevol geheel dat dankzij een relatief goed bewaarde
ontginningsstructuur en de aanwezigheid van bouwkundig erfgoed de
geschiedenis van het landschap weerspiegelt.
