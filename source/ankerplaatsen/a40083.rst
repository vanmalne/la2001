Kastelensite Destelbergen
=========================

Anker ID: A40083
----------------



C.TEKSTUELE Omschrijving
------------------------

De kastelensite van Destelbergen bestaat uit een ensemble van de
kastelen Te Lande, Krabbenburg, Ter Meren, Succa en Notax met hun
bijhorende parken. Dit gebied ligt in de periferie van de Gentse
agglomeratie, tussen de kern van Destelbergen en het Gentse.
Geomorfologisch bevindt het kasteelpark zich in de Vlaamse Vallei, een
zandig gebied waar er een uitgesproken microreliëf voorkomt van
westzuidwest- oostnoordoost geöriënteerde ruggen en depessies. De
kastelen zijn niet alleen historisch en landschappelijk met elkaar
verbonden, ook de visuele band is heel sterk. Samen met hun
aanhorigheden, hoeves, waterpartijen, parken, dreven en hovingen zijn
deze kastelen een typisch voorbeeld van het voorkomen van een hele reeks
kleine kasteeltjes rond Gent, behorend aan de 19e eeuwse katoenbaronnen.
Het kasteel Notax bestond reeds in de Middeleeuwen en werd georganiseerd
volgens 13 onderdelen. Uit deze tijd stamt de gotische kelder, bekend
als 'Malperthuus'. Het Notaxkasteel werd in 1313 door een zekere Dirk
Notax gebouwd. Een versterkte hoeve groeide tot kasteel uit. Na een
brand rond 1800 werden er wijzigingen aangebracht (Empire- elementen).
Het huidige kasteel vormt een ensemble met een hoeve waarvan de schuur
tot woonhuis werd omgevormd. De Zevenrede is een beukendreef die van
Norax naar Krabbenbrug loopt. Het kasteel Succa was in 1444 in het bezit
van Jan van der Valleyen, de toren is het oudste gedeelte van de 16e
eeuw daterend. Het geheel ontwikkelde zich uit de 17e eeuwse kern.
Belangrijk is ook het koetsenhuis bij het Succakasteel, dit is een
voorbeeld van een laat 18e eeuwse/ begin 19e eeuwse voortzetting van een
renaissancistische vormelijke opvatting. Het kasteel Krabbenburg, met
zijn brug over de kasteelgracht, is vroeg 19e eeuws, in Empirestijl
gebouwd. Het is een nagenoeg zuiver voorbeeld van een streng- klassiek
geïnspireerde interpretatie van een groot landhuis, daterend uit de
vroege 19e eeuw, zoals dit type vooral sedert het midden van de 18e eeuw
onder invloed van het Palladiassisme verder is ontwikkeld. De
neogotische hoeve bij het kasteel Krabbenburg vormt met haar schijngevel
één geheel met het kasteel. Zeer waarschijnlijk kwam dit gebouwtje tot
stand samen met het kasteel, niettegenstaande de verschillende
stijlopvattingen van beide. Het Bergenkruis stond tot de 18e eeuw op het
gebied van Bergen bij de Schelde als Calvariekruis. Toen werd het naar
de huidige standplaats overgebracht. In 1898 werden omheiningsmuur en
hek aangebracht rond deze bedevaartsplaats. Reeds in 1007 werd in oude
kronijken melding gemaakt van de processies ter ere van Sint- Livinus.
De populariteit van de bedevaarten steeg gestaag. Keizer Karel diende de
samenkomsten te staken omdat onregelmatigheden plaatsgrepen. In de 17e
eeuw werd de bedevaart in ere hersteld. Bij de ingang van het kasteel Te
Lande werd een 19e eeuw neogotische kapel gebouwd.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Geomorfologisch bevindt het kasteelpark zich in de Vlaamse Vallei,
een zandig gebied waar er een uitgesproken microreliëf voorkomt van
westzuidwest- oostnoordoost geöriënteerde ruggen en depessies.

Historische waarde:
~~~~~~~~~~~~~~~~~~~


Het kasteel Succa was in 1444 in het bezit van Jan van der Valleyen,
de toren is het oudste nog aanwezige gedeelte en dateert uit de 16e
eeuw. Het geheel ontwikkelde zich uit de 17e eeuwse kern. Belangrijk is
ook het koetsenhuis bij het Succakasteel, dit is een voorbeeld van een
laat 18e eeuwse/ begin 19e eeuwse voortzetting van een
renaissancistische vormelijke opvatting. Het Notaxkasteel werd in 1313
door een zekere Dirk Notax gebouwd. Een versterkte hoeve groeide tot
kasteel uit. Na een brand rond 1800 werden er wijzigingen aangebracht
(Empire- elementen).Het kasteel Krabbenburg, met zijn brug over de
kasteelgracht, is vroeg 19e eeuws, in Empirestijl gebouwd. Het is een
nagenoeg zuiver voorbeeld van een streng- klassiek geïnspireerde
interpretatie van een groot landhuis.

Esthetische waarde:
~~~~~~~~~~~~~~~~~~~

De kastelen zijn niet alleen historisch en
landschappelijk met elkaar verbonden, ook de visuele band is heel sterk.
Samen met hun aanhorigheden, hoeves, waterpartijen, parken, dreven en
hovingen zijn deze kastelen een typisch voorbeeld van het voorkomen van
een hele reeks kleine kasteeltjes rond Gent, behorend aan de 19e eeuwse
katoenbaronnen.


Sociaal-culturele waarde:
~~~~~~~~~~~~~~~~~~~~~~~~~


Reeds in 1007 werd in oude kronijken
melding gemaakt van de processies ter ere van Sint- Livinus. De
populariteit van de bedevaarten steeg gestaag. Keizer Karel diende de
samenkomsten te staken omdat onregelmatigheden plaatsgrepen. In de 17e
eeuw werd de bedevaart rond het Bergenkruis in ere hersteld.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De kastelen van Norax, Succa, Te Lande, Krabbenburg en Ter Meren met
nu omringend parken sluiten bij elkaar aan. Ertussen komen nog enkele
weilanden voor. Het betreft een vrij gesloten landschap met dreven
doorsneden.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


Kastelen Te Lande, Krabbenburg, Ter Meren, Succa en Notax

**Kastelen, landgoederen en aanhorigheden:**

 * kasteel
 * omheining
 * kasteelgracht


Te Lande, Krabbenburg, Ter Meren, Succa en Notax

**Landbouwkundig erfgoed:**

 * hoeve
 * wagenhuis



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * hagen

**Kunstmatige waters:**

 * vijver


**Bos:**

 * loof
 * middelhout
