Kasteel van Schoten
===================

Anker ID: A10024
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


Kasteelpark

**Kastelen, landgoederen en aanhorigheden:**

 * kasteel
 * toren
 * kasteelgracht


Valkentoren, Smeedijzeren toegangspoort, kapel

**Landbouwkundig erfgoed:**

 * hoeve


Riddershoeve

**Klein historisch erfgoed:**

 * gedenkteken



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef

**Kunstmatige waters:**

 * vijver


**Bos:**

 * loof
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Het park, horende bij het kasteel van Schoten, kent een sterke
recreatiedruk, die zich duidelijk maakt in de aanwezigheid van
sportvelden, een speelplein, e.d. Doorheen de Zuidwestelijke punt van de
ankerplaats is een reservatiestrook voor wegeninfrastructuur voorzien.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het kasteelpark bevat nog een behoorlijk oud en gevarieerd
bomenbestand, dat een belangrijke dendrologische waarde
vertegenwoordigt.

Historische waarde:
~~~~~~~~~~~~~~~~~~~


Reeds in 1232 wordt melding gemaakt van de hoeve 'Hof van Schoten'.
De oude beukendreef met aan het eind het kasteel is als structuur nog
herkenbaar zoals bij Ferraris (1777). Bij Vandermaelen (1854) vinden we
tevens een deel van het huidige wegenpatroon rond het kasteeldomein
terug. Het kasteelgebouw zelf werd in zijn huidige vorm opgebouwd in de
2de helft van de 16de eeuw; later werden wel een aantal verbouwingen
uitgevoerd. Ook te vermelden zijn de prachtige rococopoort met
wapenschilden en embleem en de 'Valkentoren', die nog een overblijfsel
is van de versterkte inrijpoort uit de 16de eeuw.

Esthetische waarde:
~~~~~~~~~~~~~~~~~~~

Het klein kasteelpark vormt nog een restant
groene ruimte binnen de dichte bebouwing. Het park omvat tevens een
oude, majestueus bomenbestand


Sociaal-culturele waarde:
~~~~~~~~~~~~~~~~~~~~~~~~~


Geen.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De oude beukendreef die naar het kasteel leidt is een opvallend
element tussen de dichte bebouwing. Als geheel vormt het Kasteelpark nog
een kleine groene ruimte binnen bebouwd gebied.



C.TEKSTUELE Omschrijving
------------------------

De ankerplaats 'Kasteel van Schoten' betreft een waardevol kasteelpark
gelegen in het zuiden van de gemeente, ten westen van de kruising van
het Kempisch Kanaal en het Albertkanaal. De grenzen van het gebied
worden bepaald door bebouwing in het noorden en zuiden en wegen langs
oost- en westkant. Reeds in 1232 wordt melding gemaakt van de hoeve 'Hof
van Schoten'. Het betrof op dat moment waarschijnlijk eerder een hoeve
dan een kasteel. De oude beukendreef met aan het eind het huidige
kasteel is als structuur nog herkenbaar zoals bij Ferraris (1777). Bij
Vandermaelen (1854) vinden we tevens een deel van het huidige
wegenpatroon rond het kasteeldomein terug. Het kasteelgebouw zelf werd
in zijn huidige vorm opgebouwd in de 2de helft van de 16de eeuw, nadat
het oorspronkelijke kasteel in 1542 werd verwoest. Het betreft een
U-vormig gebouw met 4 majestueuze hoektorens op vierkante basis, waarvan
de omwatering en de onderbouw van muren en torens nog van het
oorspronkelijke kasteel zijn. Later (1750) werden een aantal
verbouwingen aan de gevels uitgevoerd, waardoor het zijn huidige
classicistische uitzicht kreeg. Ook te vermelden zijn de prachtige
rococopoort met wapenschilden en embleem en de 'Valkentoren', die nog
een overblijfsel is van de versterkte inrijpoort uit de 16de eeuw.
Verder staat op het domein de voormalige kasteelhoeve, de
'Riddershoeve', die dateert uit de 18de eeuw, maar sterk werd verbouwd.
Naast het kasteel omvat het park een oud bomenbestand van Zomereik en
Beuk, aangevuld met Amerikaanse Eik en Paardekastanje. Het kasteelpark
met gebouwenpatrimonium en een waardevol gevarieerd bomenbestand vormt
een groene restruimte binnen een sterk bebouwde omgeving. Door deze
dichte bebouwing rondom het park, is de vroegere relatie met de
landelijke omgeving jammer genoeg verloren gegaan. Bijkomend knelpunt is
de infrastructuur voor recreatie die in het domein werd aangebracht
sinds het in 1950 gemeente-eigendom werd.
