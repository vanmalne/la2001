Zwalmvallei tussen Munkzwalm en Nederzwalm
==========================================

Anker ID: A40040
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * markante terreinovergang

**Hydrografische Elementen:**

 * waterloop
 * beek
 * vallei
 * meander



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve
 * schuur
 * stal


**Molens:**

 * watermolen


Ijzerkotmolen en Ter Biestmolen

**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * brug
 * sluis



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * hagen
 * perceelsrandbegroeiing

**Kunstmatige waters:**

 * poel
 * vijver


bekkens bij molens

**Topografie:**

 * blokvormig
 * onregelmatig


**Historisch stabiel landgebruik:**

 * permanent grasland
 * kouters


**Bos:**

 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Langs de weg die ten noorden van de Zwalm parallel met de waterloop
loopt, komt heel wat residentiële bewoning voor.

--------------

B.landschapswaarden
-------------------

Wetenschappelijke waarde:
De vallei heeft hier een asymmetrische vallei en bevindt zich in een
gebied met een golvende topografie.
Historische waarde:
De loop van de Zwalm is gaaf en duidelijk herkenbaar t.o.v. Ferraris
(ca. 1775), Vandermaelen (ca. 1850) en MGI 1/20,000 (ca. 1949). De
omliggende percelen bestaan zowel uit natte weilanden met perceelsranden
als een klein perceel bos. Er bevinden zich twee molens op de beek, de
Ijzerkotmolen en de Ter Biestmolen. Op de Perlinckbeek staat de
Vanderlindensmolen. De twee laatste gaan tot de 11e eeuw terug. De
Ijzerkotmolen tot de 16e eeuw.
Esthetische waarde: De licht kronkelend verloop van de Zwalmrivier is
duidelijk herkenbaar in het landschap door de aanwezigheid van
bomenrijen langs de oever en kleine percelen bos. Op de beek bevinden
zich een paar molens die als drankgelegenheid worden uitgebaat.
Sociaal-culturele waarde :
Ruimtelijk-structurerende waarde:
In de asymmetrische vallei loopt de Zwalmbeek, met enkele molen. Rond
de beek liggen natte bossen en natte weiden. De loop van de beek wordt
door beekbegeleidende vegetatie versterkt. Ook perceelsrandbegroeiing
komt er voor. Op de zijbeek, de Perlinckbeek, staat ook een molen. Het
landschap rond de waterlopen wordt door de open, hogerliggende kouters
gevormd.

--------------

C.TEKSTUELE Omschrijving
------------------------

Dit stuk van de Zwalmvallei tussen Munkzwalm en Nederzwalm ligt in de
benedenloop van de Zwalm, net voor de monding van de Zwalm in de
Schelde. Alhoewel het verval hier niet zo groot is meer is, is het
omliggende reliëf toch wel sterk uitgesproken, vooral ter hoogte van
Klein Zwitserland. De hoofddelen van het huidige reliëf in de Vlaamse
Ardennen wordt door het Tertiair substraat, de (zand)lemige Kwartaire
mantel en het hydrografische net bepaalt. Ten noorden van de Zwalmvallei
is het reliëf zachtgolvend, ten zuiden strekt het govende leemplateau
zich uit. De twee hoogste punten worden van elkaar gescheiden door de
Perlinckbeek. De Zwalmvallei vertoont een asymmetrie. Het alluviaal
landschap van de voornaamste beekvalleien wordt volledig ingenomen door
(hooi)weiden, omzoomd door allerlei houtgewas, en door talrijke
aanplantingen van canadapopulieren, die het landschap volledig
afsluiten. Het alluvium ligt onder weiland, de allernatste delen worden
als bos gebruikt. Langs de Zwalm komt een vrij groot bos in het alluvium
voor; het Gaverbos. De waterlopen worden vaak door populierenrijen
afgeboord. Bij de Perlinckbeek is het alluvium vrij smal. Ook hier is
het natste deel door bos ingenomen. Naast de beek, op de drogere
kouters, liggen akkers. Als op Ferraris gekeken wordt, zien we rond de
waterlopen meersen, afgeboord met perceelsrandbegroeiing. Op enkele
percelen, deels overeenkomend met wat nu bos is, ligt onder bos. De
gebieden errond liggen onder akker. Op de volgende topografische kaarten
liggen de percelen rond de meanderende Zwalm vrijwel steeds onder weide
en bos. Op de Zwalmbeek staan verschillende watermolens; hier is dat de
Ijzerkotmolen en de Biestmolen. Op een zijbeek van de Zwalm, de
Peerdestokbeek, staat de Van der Lindensmolen. Bij deze molens horen er
wachtbekkens. De Ijzerkotmolen werd in de 16e eeuw gebruikt als
papiermolen, later werd hij aangepast om graan te malen. In de 19e eeuw
werd er nog een brouwerij, of alleszins een flessenspoelerij, aan
toegevoegd. Hoewel de molen sedert 1954 niet meer gebruikt wordt, is het
overgrote deel van de bedrijfsinboedel nog aanwezig, zo onder meer de
maalstenen, de gietijzeren overbrengingen, de galg, het sleepluiwerk en
het aandrijfwerk naar een vroegere slijpsteen of zaag. Het waterrad is
ingebouwd, het is van het bovenslagtype en vervangt twee
onderslagwielen. Het gebouw zelf, dat over de Zwalm heen is gebouwd, is
een bakstenen constructie met een fraai 17e eeuws toegangsdeurtje. Het
sluit onmiddellijk aan bij het woonhuis met zijn typische 19e eeuwse
ramen. Deze woning is in gebruik als drankgelegenheid. De molen heeft
een grote industrieel- archeologische waarde. Op de plaats van de Ter
Biestmolen stond reeds in 1063 een watermolen, vermoedelijk afhankelijk
van de abdij van Ename. Behalve de wisseling van eigenaars, is er tot in
de 19e eeuw weinig meer over bekend dan dat hij heel lang zowel een
koren- als een oliemolen is geweest. Na 1868 bleef enkel het korengemaal
over. Het bakstenen gebouw werd in 1883 met twee verdiepen verhoogd. Het
aandrijfsysteem van de molen is bijzonder belangwekkend en zeldzaam. Het
water van een bijpas van de Zwalm loopt onder de boerderij en het
molenaarshuis door en komt ondergronds in de molen uit, waar het twee
ingebouwde waterwielen van het bovenslagtype aandrijft. Het betreft de
enige watermolen in Oost- Vlaanderen waar de industriële revolutie
duidelijke sporen heeft nagelaten, wat vooral uit de architectuur en de
aanwezigheid van de dieselmotor blijft. Vanaf 1988 werd de molen als
drankgelegenheid ingericht. De Vanderlindensmolen op de Peerdestokbeek
werd in zijn huidige vorm in 1801gebouwd en wordt nog genomed naar de
mulder die de molen in 1878 door erfenis verkreeg. Hij staat op de
plaats van een molen waarvan de geschiedenis wellicht tot de 11e eeuw
opklimt. Vroeger was het een blekerij of wasmolen, later een oliemolen
en vanaf 1870 een korenmolen. Het huidige, bakstenen gebouw onder pannen
wolfsdak is door muurankers in een zijgevel 1801 gedateerd en bevat nog
een heel binnenwerk met maalstenen, meelgoten en -schuiven,
builinstallaties, een haverbreker, een weegbrug, een slijpsteen, enz.
Het ijzeren bovenslagwiel was dermate vervallen dat het werd verwijderd.
