Kasteel van Groot-Bijgaarden
============================

Anker ID: A20024
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


**Nederzettingspatronen:**

 * nederzettingspatroon
 * plein

**Kastelen, landgoederen en aanhorigheden:**

 * kasteel
 * toren
 * kasteelgracht


**Landbouwkundig erfgoed:**

 * hoeve


**Kerkelijk erfgoed:**

 * kerk
 * kapel
 * pastorie



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * bomenrij

**Kunstmatige waters:**

 * vijver



OPMERKINGEN EN KNELPUNTEN
~~~~~~~~~~~~~~~~~~~~~~~~~

Het domein is volledfig ingesloten door bebouwing en wegen.

--------------

B.landschapswaarden
-------------------

Wetenschappelijke waarde:
In het park komen talrijke oude bomen voor.
Historische waarde:
De site werd voor het eerst vermeld begin de 12de eeuw. Begin de
twintigste eeuw werd het kasteel historiserend gerestaureerd, met onder
meer de restauratie van de donjon en het terug uitgraven van de
middeleeuwse omwalling.
Esthetische waarde: Het kasteel vormt met zijn omgeving een pittoresk
ensemble.
Sociaal-culturele waarde :
Ruimtelijk-structurerende waarde:


--------------

C.TEKSTUELE Omschrijving
------------------------

Het kasteeldomein van Groot-Bijgaarden ligt ten westen van de
Brusselse agglomeratie, naast de verkeerswisselaar van de E40 met de
Brusselse grote ring. Het domein maakte deel uit van een groter geheel
dat destijds eiegndom was van de Sint-Baafs-abdij te Gent. Het is
omgeven door een ringgracht, omvat bospartijen, terrassen en tuinen -
aangelegd door architect Fuchs in 1903 - en is toegankelijk langs een
brug en een poortgebouw. Deze vijfbogige brug werd in 1906
gereconstrueerd met recuperatiemateriaal van elders afkomstig. De oudste
delen van het poortgebouw zouden uit de 14de eeuw stammen. Los van het
kasteel staat een donjon, grotendeels in baksteen opgetrokken en
waarschijnlijk gebouwd in het begin van de 15de eeuw. Deze donjon staat
op een lichte verhevenheid, die nu nog nauwelijks als motte kan
bestempeld worden. Hij telde oorspronkelijk vijf niveaus, waarvan er een
aantal in de 19de eeuw afgebroken werd. De oorspronkelijke toestand werd
tussen 1910 en 1930 gereconstrueerd onder impuls van Raymond Pelgrims de
Bigard die het domein verwierf in 1902 en ook het kasteel in zijn
oorspronkelijke glorie herstelde. Door aankopen van aanpalende percelen
kon hij ook het ongeveer 40 ha groot park reconstrueren. Verspreid in
het park werden elementen opgesteld, gerecupereerd bij de afbraak van
elders gelegen gebouwen. Het huidige kasteel met geïntegreerde kapel
werd in de 17de eeuw gebouwd, maar na 1910 ingrijpend aangepast en
vergroot. Het is een beschermd gebouw. De voormalige kasteelhoeve is
buiten de ringgracht gelegen en werd ingericht als rijschool, het gebouw
is in het begin van de 20ste eeuw in traditionele stijl gereconstrueerd
door R. Pelgrims de Bigard. Ten zuiden van het kasteeldomein ligt het
dorpsplein met de Sint-Egidiuskerk waarvan de vierkante toren dateert
van ca. 1600, de pastorij en het nieuwe gemeentehuis.
