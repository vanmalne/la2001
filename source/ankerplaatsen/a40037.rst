Bourgoyen-Ossemeersen
=====================

Anker ID: A40037
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * steilrand
 * markante terreinovergang

donk

**Hydrografische Elementen:**

 * waterloop
 * rivier
 * vallei
 * meander
 * oude rivierarm


**Moerassige gronden:**

 * moeras
 * veen
 * rietland


**Geologie:**


Vlaamse Vallei

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve
 * schuur
 * stal


Valkenhuis

**Molens:**

 * watermolen


Hoosmolen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Spoorweg:**

 * verlaten spoorweg

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * hagen
 * knotbomenrij
 * perceelsrandbegroeiing

**Kunstmatige waters:**

 * vijver


**Topografie:**

 * repelvormig
 * onregelmatig


**Historisch stabiel landgebruik:**

 * meersen


**Typische landbouwteelten:**

 * hoogstam


populier

**Bos:**

 * naald
 * loof
 * broek
 * middelhout
 * hooghout
 * struweel


**Bijzondere waterhuishouding:**

 * vloeiweide



OPMERKINGEN EN KNELPUNTEN
~~~~~~~~~~~~~~~~~~~~~~~~~

Het gebied is volledig ingesloten door bewoning, recreatiegebieden, de
ringvaart, de N466 en een pompstation. Deze zijn opvallend in de vista's
aanwezig. Naast de weekendverblijven die zich aan de Oude Leiearm
bevinden, zijn er nog storende gebouwen meer aan de rand van het gebied
aanwezig, oa een grootwarenhuis.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

In de Bourgoyen- Ossemeersen kunnen we de volgende gebieden
onderscheiden. Vooreerst is er de grote, opgevulde geul van een
laatglaciale Leie-arm. Hiervan is het gedeelte met de Grijtgracht,
gelegen tegen de noordrand van de Bourgoyen, goed bewaard gebleven. Er
komen in het centrale gedeelte van de Bourgoyen hoogten en laagten voor
die het resultaat zijn van sedimentatie in de binnenbocht van een
riviermeander en worden kronkelwaard- afzettingen genoemd en dateren uit
het Laatglaciaal (ca.13000 - 10000BP). Ten slotte komen er in de
Bourgoyen een zandig gebied voor dat nooit overstroomd werd en een
hoogte van 7,5 meter bereikt waarop de Valkenhuishoeve is gevestigd, een
donk genaamd. Aan de overgang van het meersengebied naar de hoger
gelegen rand van de overstromingsvlakte tekende zich een lokale
dekzandrug af. De overgang naar de kouterrug is nog waar te nemen. De
kronkelwaarden komen in het grondgebruik niet tot uiting omdat het
hoogteverschil te gering is. Enkel het perceelspatroon heeft een
aanwijzing voor het strookvormige verloop van een kronkelwaard. De Leie
zelf heeft iets hoger gelegen oeverwallen opgebouwd.

Historische waarde:
~~~~~~~~~~~~~~~~~~~


Oudste vondsten in het gebied zijn op de Valkenhuisdonk gevonden en
dateren uit het Midden-Steentijdperk. Uit de meeste daaropvolgende
periodes zijn archeologische vondsten gedaan. De achthoekige hoosmolen
staat aan de rand van het domein (nu het onthaalcentrum van het
reservaat). De huidige valkenhuishoeve dateert uit 1875. Een netwerk van
sloten getuigt van de pogingen om de meersen te ontwateren. De meersen
zijn inmiddels sterk gedraineerd. De 4 m hoge, oude spoorwegberm uit
1922 is een onderdeel van het gebied.

Esthetische waarde:
~~~~~~~~~~~~~~~~~~~

Het landschap is hoofdzakelijk open waar er
uitgestrekte meersen zijn. De oevers van de Leie door het gebied zijn
beplant met populieren. De perceelsranden zijn aan de rand van de
meersen op sommige plaatsen gedeeltelijk beplant met knotwilgen. Op de
donk ligt het Valkenhuis met een bos.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De kern van dit gebied is een open meersenlandschap dat door sloten
doorsneden is. Op de eerder perifeer gelegen gebieden komt
perceelsrandbegroeiing voor. De bewoning is op de hogere, drogere
stukken gelegen. Zoals het Valkenhuis op de donk. Ook het Valkenhuisbos
komt op de donk voor. De zuidelijk grens van het gebied wordt door de
Leiearm, met begeleidende vegetatie, gevormd. De oostelijke grens wordt
door de spoorwegdijk gevormd.

--------------

C.TEKSTUELE Omschrijving
------------------------

De vlakte van de Leie is ten westen van Gent opvallend breed en strekt
zich uit van Mariakerke in het noorden tot Sint- Denijs- Westrem in het
zuiden. In dit oorspronkelijke aaneengesloten gebied meandert vanaf de
Drie Leien te Drongen een noordelijke rivierarm naar de Bourgoyen-
Ossemeersen (BO) en een zuidelijke naar de Assels-Blaarmeersen. Beide
armen- die door de aanleg van de Watersportbaan en de Ringvaart sterk
gefragmenteerd zijn- komen weer samen bij Ekkergem niet ten zuiden van
het eiland Malem. De Leie stroomt in de Vlaamse Vallei. Tijdens de
eerste helft van het Holoceen werd, zowel in als buiten de
riviervlaktes, een bos ontwikkelde. Vanaf 5800 jaar geleden werd dat
aangetast door de mens, de riviervlaktes werden vochtiger en veengroei
werd mogelijk. Door de ontbossing verhoogde de sedimentlading in het
water en werden ook meer sedimenten afgezet. De bedding kwam hoger te
liggen waardoor de rivier haar ligging kon verleggen. De gronden die
regelmatig onder water kwamen te staan, waren aangewezen om door de mens
als hooiland te worden gebruikt. Iedere overstroming bracht een laagje
slib, wat ervoor zorgde dat de bodemvruchtbaarheid op een natuurlijke
wijze op peil werd gehouden. Na de hooisnede was meestal beweiding
mogelijk. In Vlaanderen werden dergelijke gronden meers genoemd. De
meersgebieden werden oorspronkelijk gekarakteriseerd door een visueel
open landschap. Het was immers niet toegelaten de percelen af te sluiten
door randbegroeiing omdat de weidegang steunde op gemeenschappelijk
gebruiksrecht (de gemene weiden). In de Bourgoyen- Ossemeersen kunnen we
de volgende gebieden onderscheiden. Vooreerst is er de grote, opgevulde
geul van een laatglaciale Leie-arm. Hiervan is het gedeelte met de
Grijtgracht, gelegen tegen de noordrand van de Bourgoyen, goed bewaard
gebleven. Vooral de aanleg van de Ringvaart heeft het meanderde
gedeelte, dat liep tegen de westrand van de riviervlakte, weggegraven.
Een dergelijke fossiele rivierbedding is opgevuld met fluviatiele klei
en leem en kan 6 meter diep zijn. Plaatselijk was er ook een opvulling
met organogeen materiaal (veen en kleiig veen) zoals zich dat in de
Meerskant heeft voorgedaan. Op verschillende plaatsen is de overgang
tussen meersen en hoger gelegen kouters nog goed zichtbaar. Er komen in
het centrale gedeelte van de Bourgoyen, min of meer sikkelvormige
verlopende hoogten voor die van elkaar gescheiden zijn door laagten. Het
niveauverschil is minder dan 1 meter. Deze hoogten en laagten zijn het
resultaat van sedimentatie in de binnenbocht van een riviermeander en
worden kronkelwaard- afzettingen genoemd en dateren uit het
Laatglaciaal. Ten slotte komen er in de Bourgoyen een zandig gebied voor
dat nooit overstroomd werd en een hoogte van 7,5 meter bereikt waarop de
Valkenhuishoeve is gevestigd, een donk genaamd. Deze zandige hoogten
worden genetisch verklaard als opwaaiende stuifzanden binnen de
overstromingsvlakte. De donk met de hoeve tekent zich af door het
voorkomen van akkerland. Het hoogste gedeelte hiervan was permanent
akkerland, terwijl de lager gelegen randzones, die enkel zeer
uitzonderlijk overstroomden, gekenmerkt werden door wisselbouw. Deze
percelen werden door een perceelsrandbegroeiing omheind om het vee op
het perceel te houden. In het natte meersengebied, dat samen valt met
natte kleigronden op de fossiele Leieloop, werd door het graven van de
Grijtgracht voor de waterafvoer gezorgd. Er was destijds, voor de
uitbreiding van de Gentse agglomeratie in Mariakerke, een duidelijke
overgang van dit meersengebied naar de hoger gelegen rand van de
overstromingsvlakte. Hier tekende zich een lokale dekzandrug af
gekenmerkt door goedgedraineerde, licht lemige zandgronden waarvan het
kouter- toponiem op grote bouwlandcomplexen op oude ontgonnen
akkerkernen wijst. De overgang naar de kouterrug die naar aanleiding van
de Eerste Wereldoorlog de naam Vliegpleinkouter gekregen heeft, is nog
waar te nemen. De kronkelwaarden komen in het grondgebruik niet tot
uiting omdat het hoogteverschil te gering is. Enkel het perceelspatroon
heeft een aanwijzing voor het strookvormige verloop van een
kronkelwaard. Het gebied ten zuiden van de Valkenhuishoeve wordt
gekenmerkt door kleigronden waar de Leie door meandert. De Leie zelf
heet, door de vroeger geregeld voorkomende overstromingen, iets hoger
gelegen oeverwallen opgebouwd die iets minder kleiig zijn maar toch
steeds onder gras zijn gebleven dan de natte , zware kleigronden van de
BO. De gunstige ligging van de donk oefende een aantrekkingskracht uit
op de prehistorische mens. Enkele kleine vuurstenen artefacten verwijzen
naar de mesolithische jagers. De opgravingen van Plancqaert op het
Valkenhuis vermelden een cultuurlaag uit de Bronstijd. Een nederzetting
uit de ijzertijd kon zich waarschijnlijk tot in de Merovingische tijd
handhaven. Dergelijke nederzettingen waren dikwijls niet meer dan een
groepering van enkele houten boerderijen die leefden van landbouw en
veeteelt. Ook uit de Romeinse periode zijn er vondsten in de BO. Over de
Middeleeuwen is weinig bekend. Het Drongense Hooghe Valckenhuijs bleef
lange tijd een vorstelijke verblijfplaats, wellicht met een
jachtresidentie. Hoe dit huis er in de Middeleeuwen en late Middeleeuwen
uitzag is niet bekend. De woning wordt niet op de huidige plaats van de
Valkenhoeve gesitueerd; waarschijnlijk bevond ze zich in het bosareaal
ten westen daarvan. Aan het eind van de 17e eeuw was het donk onbewoond.
De huidige hoevegebouwen dateren van 1875, maar ondergingen
verschillende aanpassingen, oa kort voor 1931. Ze werden recent door de
stad Gent opgeknapt en hebben nu een nieuwe functie bij het natuurbeheer
van het reservaat Bourgoyen- Ossemeersen. Aan de zuidoostkant van de
Bourgoyen bevindt zich een recent opgeknapte molenromp. Reeds in de 12e
eeuw was er in de Bourgoyen een molen, mogelijks op dezelfde plaats.
Tussen de Grijtgracht en een Leie-arm is er een niveauverschil van zowat
60 cm dat door een watermolen of hoosmolen overbrugd werd. Voor de bouw
van de bewaarde molenromp gaf Brandt in 1702 de opdracht. De achthoekige
vorm is niet courant, waarschijnlijk lieten de bouwers zich door oudere,
houten molens inspireren. Omstreeks 1850 schakelde men op stoomkracht
over en daarom werd naast de molen een hoge, vierkante schouw
opgetrokken. De trap en de wieken van de molen werden overbodig en
verdwenen. Langs de oostzijde van de Bourgoyen loopt een spoorwegdijk
van 4m hoog en 700m lang. Gent bekleedt een niet onbelangrijke rol in de
ontwikkeling van het Europese spoorwegennet. In 1837 werd de eerste lijn
ingehuldigd. Het tracé in de Bourgoyen is echter veel jonger en was van
1922 tot 1955 in gebruik. Aan de andere zijde van het gebied werd in WO
I een gedeelte van het Regenbooggebied ingeruild voor de aanleg van een
militaire luchthaven. Van daaruit konden de Duitse bezettingstroepen
gemakkelijk het front bereiken. Bij hun aftocht ontmantelden en
vernietigden ze gedeeltelijk deze infrastructuur. Door de aanleg van dit
vliegveld werden talrijke archeologische sporen weggegraven.
