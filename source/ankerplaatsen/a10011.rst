Groot Schietveld
================

Anker ID: A10011
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * landduin

**Hydrografische Elementen:**

 * beek


Kleine werijsbeek

**Moerassige gronden:**

 * moeras
 * rietland
 * ven



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


**Lijnvormige elementen:**

 * bomenrij

**Topografie:**

 * historisch stabiel


**Historisch stabiel landgebruik:**

 * heide


No

**Bos:**

 * naald
 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

De ankerplaats wordt in het noorden doorsneden door de weg
Wuustwezel-Brecht. Het grootste deel van de ankerplaats is militair
domein en wordt gebruikt als oefenterrein.

--------------

B.landschapswaarden
-------------------

Wetenschappelijke waarde:
De afwisseling in topografie en pedologie resulteert in een
verscheidenheid aan vegetatietypes, gaande van vennen en heide tot
broekbossen. Deze afwisseling heeft een aanzienlijke landschappelijke
waarde en het is dan ook vanzelfsprekend dat het hier tevens om een
floristisch en faunistisch zeer interessant gebied gaat. Het Groot
Schietveld en omgeving behoort, als grootschalig heidegebeid, voor wat
betreft de natuurwaarden waarschijnlijk tot één van Europa's meest
waardevolle gebieden.
Historische waarde:
Het landschapstype van het Groot Schietveld is het resultaat van een
eeuwenoud landbouwsysteem. De talrijke vennen vormen de sporen van
turfwinningen tussen de 14de en 19de eeuw. De cultuurhistorische waarde
van het gebied wordt vooral bepaald door de historische stabiliteit van
de landschapsstructuur die vandaag wat betreft het centrale open
gedeelte, nauwelijks afwijkt van wat terug te vinden is bij Ferraris
(1777). De beboste delen langs de westgrens zijn pas op het
kaartmateriaal van de 2de helft van de 19de eeuw herkenbaar.
Esthetische waarde: De esthetische waarde van dit gebied wordt in de
eerste plaats bepaald door de afwisseling in opbouw en structuur, alsook
door de uitgestrektheid. Het contrast van het centrale open
heidegedeelte met talrijke vennen enerzijds en de dichte bosrijke rand
anderzijds vormt een visueel opvallend en aantrekkelijk geheel.
Sociaal-culturele waarde : Dit gebied heeft in het verleden lang ten
dienste gestaan van de mens als landbouw- en tufwingebied.
Ruimtelijk-structurerende waarde:
Binnen de dicht beboste omgeving van Brasschaat, Wuustwezel en
Kapellen, vormen de 2 grote open eenheden van Groot en Klein Schietveld
opvallende ruimtelijk structurerende elementen.

--------------

C.TEKSTUELE Omschrijving
------------------------

Het 'Groot Schietveld' is gelegen op grondgebied van de gemeenten
Brecht, Brasschaat en Wuustwezel in de Antwerpse Noorderkempen. De
begrenzing van deze ankerplaats wordt gevormd door de bewoning van
Wuustwezel en Loenhout in het noorden, de autoweg E19 Antwerpen-Breda en
de Brasschaatse Baan in het oosten, de bewoning van Maria Ter Heide in
het zuiden en tot slot de grens met Wuustwezel en de Bredabaan in het
westen. Het landschapstype van het Groot Schietveld is het resultaat van
een oud landbouwsysteem. De talrijke vennen vormen de sporen van
turfwinningen tussen de 14de en de 19de eeuw. De landschapsstructuur van
het centrale open gedeelte, die we vandaag nog kunnen waarnemen, wijkt
nauwelijks af van wat is terug te vinden op de historische kaart van
Ferraris uit 1777, zodat we terecht kunnen spreken van historisch
stabiel grondgebruik. De beboste delen langs de westgrens zijn pas op
het kaartmateriaal van de 2de helft van de 19de eeuw herkenbaar. De
afwisseling in topografie en pedologie van het gebied resulteren in een
grote verscheidenheid aan vegetatietypen, gaande van vennen en heide tot
broekbossen. Deze variatie draagt enerzijds bij tot de
natuurwetenschappelijke waarde door het creëren van verschillende
biotopen voor fauna en flora. Anderzijds bepaalt de afwisseling van
topografie en structuur ook de esthetische waarde van dit uitgestrekt
heidegebied. Zo vormt het contrast van het centrale open heidegedeelte
met de dichte bosrijke rand een visueel opvallend en aantrekkelijk
geheel. Binnen de dicht beboste omgeving van Brasschaat, Wuustwezel en
Kapellen, vormt dit open gebied, dat hoofdzakelijk begrensd wordt door
bewoning en wegeninfrastructuur, een opvallend ruimtelijk element.
Bovendien behoort het Groot Schietveld en omgeving, als grootschalig
heidegebeid, voor wat betreft de natuurwaarden waarschijnlijk tot één
van Europa's meest waardevolle gebieden.
