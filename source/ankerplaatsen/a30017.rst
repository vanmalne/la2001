Kasteeldomeinen van Beisbroek, Tudor, Tillegem en de Abdij van Zevenkerke
=========================================================================

Anker ID: A30017
----------------



A.TEKSTUELE Omschrijving
------------------------

Deze ankerplaats ligt voor het grootste deel in de zuidwestelijke hoek
van Brugge en nog een klein stukje in de gemeente Zedelgem. In het
zuiden valt de grens van de ankerplaats ongeveer samen met de
gemeentegrens. In het oosten is de N32 Brugge-Torhout de grens die
onderboken wordt voor de verinding met het provinciaal domein van
Tillegembos. In het noorden en het westen loopt de ankerplaats tot
vlakbij de bebouwing. De ondergrond bestaat uit Pleistoceen zand dat arm
is aan voedingsstoffen voor planten en een zeer droge bodem vormt.
Tijdens de middeleeuwen en later (tot 18e eeuw) vormden deze arme en
droge landbouwgronden een uitgestrekt veldgebied met struiken, heide, en
her en der enkele ontgonnen percelen. Dit veldgebied vormde een
gemeenschappelijk graasveld voor het vee. Na de 18e eeuw kwamen grote
delen van dit gebied in handen van de adel die deze gronden ontgonnen
als landbouwland of als bos. Ze gingen systematisch tewerk volgens een
geometrisch patroon van dreven. Veelal lieten ze op de slechtste gronden
een kasteel bouwen met bijhorend park. Deze ankerplaats bevat heel wat
kasteeldomeinen en grote hoeves. Kasteel Tudor vormt het meest
waardevolste en uniekste van de ankerplaats door zijn stijl en door zijn
gaafheid. De merkwaardige stijl is een mengeling van de neogotische
stijl en de meer frivole Franse stijl. Bij het kasteel horen een
geometrische kasteeltuin, een koetshuis en een kruidentuin. De voorkant
van het kasteel kijkt uit over de tuin en het grasperk ervoor. Het park
is opgebouwd in Franse parkstijl met geometrische patronen. Rondom is
het ingesloten met bos (zowel gemengd als niet-gemengd loof- of
naaldbos). Het drevenpatroon in deze bossen hangt vast aan de inplanting
van kasteel. Het Het kasteel van Tillegem staat op een site van een
middeleeuwse burcht/vesting die echter grondig veranderde in de loop der
tijd. Het kasteel kreeg rond 1870 zijn huidig uitzicht in neogotische
stijl (spitsboogfriezen, gevelnissen en dakkapellen). De
kelderverdiepingen en een deel van de voorste torens is gebouwd in
Gobertangesteen (Doornikse kalksteen) wat de enigste overblijfselen zijn
van de middeleeuwse vesting. Rondom ligt een vestingsgracht waarover een
grote imposante brug ligt die uitgeeft op een vooruitstekend
poortgebouw. Vlakbij het kasteel liggen enkele open grasperken begrensd
door bos. De parkstijl is een mengeling tussen de Engelse
landschapsstijl en de Franse geometrische stijl omdat de algemene opbouw
geometrisch is , maar de bosranden eerder bochtig verlopen. Ten
noordwesten ervan liggen enkele gebouwen die eertijds bij het kasteel
hoorde als landgoed, stallingen e.d.. Deze zijn nog zeer gaaf en goed
bewaard. In de omgeving heeft men een realtief groot reliêfsverschil,
eee, bodemverschil en verschil in vochtigheid. Deze drie factoren samen
maken een zeer gevarieerd biotoop met een grote rijkdom en
verschiedenheid aan flora en fauna. Ten noorden ervan ligt hoeve
Aandekooi te midden een open weiland- en akkerlandcomplex. Rond de hoeve
rest nog een deel van de gracht en de toegangsdreef. De gebouwen zelf
zijn ook nog vrij intact. Vlakbij staat evenwel een nieuwe villa die
niet past bij de hoeve. Het huidige kasteel Foreest met park werd
gebouwd in het begin van de 19e eeuw. De toegang tot het kasteel wordt
gevormd door een imposante dreef. Het kasteel is symmetrisch opgebouwd
en heeft een rechthoekig grondplan. Het is slechts gedeeltelijk
omgracht. Het park heeft een open karakter volgens de Engelse
landschapsstijl en gaat over in hakhoutpercelen. Ten noorden ervan
liggen nog enkele bos- en landbouwpercelen met een dambordpatroon.
Kasteel Beisbroek werd in 1835 gebouwd en heeft twee torentjes.
Aansluitend resten nog het koetshuis, de stallen en een ijskelder. In
één van de torens is een volksterrenwacht ondergebracht. Het aprk/bos is
volgens een geometrishc patroon aangelegd. Rond het kasteel stonden in
de middeleeuwen reeds woningen. Daarvan rest enkel nog de Leghuutput van
een woning (hoeve Leghuut) en enkele grachten van de nabije percelen.
Vlakbij bevindt zich een perceeltje met heidevegetatie die opgeschoten
is nadat de meeste bomen na stormweer uitgewaaid waren. Momenteel houdt
men de heidevegetatie door beheer in stand. Het park is volgens Franse
stijl aangelegd. Ten oosten van kasteel Beisbroek ligt de omgrachte
hoeve St-Anna ter Woestijn. Ze bestaat uit drie gave en waardevolle
gebouwen. Vlakbij dagzoomt de Paniseliaan klei. Net ten noorden van de
hoeve ligt een verwaarloosde maar grote hoogstamboomgaard. De gracht
rond de hoeve wordt geaccentueerd door bomenrijen en houtkanten aan
beide zijden ervan. Kasteel ter Heide, net ten zuiden van de E40
Oostende-Brussel, werd rond 1880 gebouwd in neogotische stijl en in de
zestiger jaren gedeeltelijk verbouwd. Het kasteel is omringd door een
waterpartij en vlakbij staan een hovenierswoning en een grot. Bij de
hoeve staat een ommuurde tuin (die meer op een weiland gelijkt door
verwaarlozing) en de restanten van de serres. De dreven van het
omringende park en bos vertrekken aan het kasteel. Het bos bestaat vnl.
uit naaldhout met een rijke ondergroei en rijke flora. Het park is
aangelegd in Engelse landschapsstijl. De zuidwestelijke uithoek van de
ankerplaats (’t Duivelsnest genaamd) bevindt zich in een zeer natte
depressie. Het gebied heeft een venige ondergrond met specifieke zure
flora. In de diepste delen staat gedurende de winter een waterplas. De
weinige akker- en weilandpercelen hebben veel afwateringsgrachten. Op
sommige percelen komt heide en heischraal grasland voor. Momenteel zou
er geen water meer opgepompt worden in het gebied voor drinkwater.
Tevoren had dit een verdrogende invloed op de omgeving. De bospercelen
bestaan zowel uit naald- als loofbomen. Hoeve Godts vormt een gaaf
landgoed omringd door naaldbos. Vlakbij de hoeve in het bos staat een
residentiële woning die visueel stoort door haar recent karakter. De
abdij van Zevenkerke werd in het begin van de 20e eeuw gebouwd en doet
dienst als klooster en school. Het complex bestaat uit de centrale abdij
met school, ten oosten ervan enkele grote gebouwen en ten noodoosten
ervan lage prefabgebouwen. Deze abdij structureert het landschap tussen
de Veldbeek en de noordelijke grens van de ankerplaats inzake
percelering die benadrukt wordt door dreven. Langs de Veldbeek komen
vochtminnende planten voor en een echt beekdalbos. Het landschap is vrij
gesloten door de vele bosbestanden die de weinige open ruimte begrenzen.
De zichtlijnen en –punten vanuit en naar de kastelen zorgen wel voor het
doorbreken van dit half gesloten karakter en dragen bij tot de waarde
van de kastelen. 



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De droge en arme zandgronden lagen aan de basis van dit veldgebied
dat later bebost werd. Het bos accentueert het voormalige veldgebied en
vormt door zijn grootte en omvang een waardevol biotoop rijk aan flora.
Van de oorspronkelijke heidevegetatie van het veldgebied komt nog lokaal
heidevegetatie en heischrale graslanden voor. Rond het bos van Tillegem
vormen de bodemgesteldheid, waterhuishouding en reliëf een zeer grote
diversiteit aan biotopen met een rijkdom aan flora tot gevolg.

Historische waarde:
~~~~~~~~~~~~~~~~~~~


Dit voormalige veldgebied werd op einde van de 18e eeuw bebost
volgens een geometrisch patroon. De bewaarde dreven acentueren dit
ontginningspatroon. Het bouwkundig erfgoed in deze ankerplaats is
omringd door bos en omvat waardevolle kastelen en hoeves. De kastelen
dateren uit de 19e eeuw tot begin 20e eeuw, ze zijn gaaf, hebben vaak in
de nabijheid nog ander bouwkundig erfgoed (ijskelder, landgoed,...) en
tonen verschillende bouwstijlen. De grote concentratie van kastelen in
dit bosgebied ten zuiden van Brugge is opvallend. De meeste hebben nog
een herkenbare parkstructuur en -stijl. De hoeves zijn gaaf bewaard en
omringd door enkele open landbouwpercelen.

Esthetische waarde:
~~~~~~~~~~~~~~~~~~~

Het rechtlijnig drevenpatroon in dit
aaneengesloten bos benadrukt het geometrisch ontginningspatroon en zorgt
voor preferentiële kijkrichtingen die soms uitgeven op kastelen en ander
bouwkundig erfgoed. Vaak is het drevenpatronen gelinkt aan de inplanting
van het kasteel. Verspreid in het bosgebied zorgen de enkele
landbouwpercelen voor een open compartiment met dreven en één of meerde
hoeves. Dit bosgebied aan de rand van de stad vormt een groen
aaneengesloten boscomplex in contrast met de omgevende bebouwing.


Sociaal-culturele waarde:
~~~~~~~~~~~~~~~~~~~~~~~~~


Domein Beisbroek is een recreatiepark; De
abdij van Zevenkerke is een school.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De abdij van Zevenkerke heeft voor de aangrenzende kavels een
duidelijk structurerende rol gespeeld. Dit boscomplex vormt samen met de
andere bossen ten zuiden van Brugge één geheel dat door zijn massa een
visuele begrenzing vormt van het zicht vanuit gebieden ten zuiden.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Macroreliëf:**

 * landduin

dekzandrug Gistel-Maldegem-Stekene-Verrebroek

**Hydrografische Elementen:**

 * beek


Veldbeek

**Moerassige gronden:**

 * veen


zuidwesten rond voormalige pompstation

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


bij de meeste kastelen nog vrij gaaf

**Kastelen, landgoederen en aanhorigheden:**

 * kasteel
 * toren
 * hovenierswoning
 * landgoed
 * muur
 * ijskelder
 * kasteelgracht
 * waterput


**Landbouwkundig erfgoed:**

 * hoeve


hoeve St-Anna Ter Woestijn; hoeve Godts; hoeve Aandekooi

**Kerkelijk erfgoed:**

 * kapel
 * abdij
 * klooster


abdij van Zevenkerke met school en kapel

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef

**Kunstmatige waters:**


kasteelgrachten

**Topografie:**


geometrisch

**Historisch stabiel landgebruik:**

 * heide


door beheer onderhouden nabij kast. Beisbroek

**Bos:**

 * naald
 * loof
 * hakhout


**Bijzondere waterhuishouding:**


voormalig pompstation voor drinkwater

OPMERKINGEN EN KNELPUNTEN
~~~~~~~~~~~~~~~~~~~~~~~~~

De autostrade Oostende-Brussel doorsnijdt een deel van het bijhorende
bos en de dreven evenals de Torhoutse Steenweg (N32). Verdere
versnijding en versnippering van het gebied moet vermeden worden.
Dankzij de afwezighied van bemesting heeft de heidevegetatie zich kunnen
handhaven en deze toestand moet bestendigd blijven wegens de
zeldzaamheid en rijkdom van de tegenwoordige heidevegetatie. De gehele
ankerplaats wordt vanuit verschillende richtingen bedreigd door
residentiële bebouwing en oprukkende lintbebouwing. Sommige parken zijn
opengesteld voor het publiek waarbij men duidelijk een achteruitgang in
de florarijkdom vaststelt.
