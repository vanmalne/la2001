Hertberg
========

Anker ID: A10070
----------------



C.TEKSTUELE Omschrijving
------------------------

De ankerplaats 'Hertberg' is legen op grondgebied van de gemeenten
Herselt en Laakdal en vormt de overgang tussen de vallei van de Grote
Nete en de eerste hellingen van het Hageland. De begrenzing van dit
landschap wordt gevormd door het gehucht Bergom in het noorden, de
Varendonkse Baan in het oosten, de bewoning van Herselt-Blauwberg in het
zuiden en Herstelt in het westen. Reeds in de 18de eeuw (Ferraris, 1777)
werd het gebied van Hertberg gekenmerkt door uitgestrekt bos, het
'Cuytehoevebosch', doch hier en daar onderbroken door kleine restanten
heide en enkele vijvers. Langs de randen herkennen we overwegend akkers
en enkele weilanden. Bijna een eeuw later (Vandermaelen, 1854) is de
situatie zo goed als ongewijzigd; een groot boscomplex met enkele
heiderestanten. Wel lijken enkele van de vijvers verdwenen. En ook
vandaag wordt dit landschap gedomineerd door bos. Er kan dan ook worden
gesteld dat de vegetatiestructuren gedurende de laatste eeuwen vrijwel
ongewijzigd zijn gebleven. Toch heeft de mens gedurende de laatste 200
jaar door haar activiteiten het uitzicht van het bos wezenlijk
veranderd. Zo werd bijvoorbeeld tijdens WOII een aanzienlijk deel van
het oorspronkelijke bos ontgonnen door de Duitse bezetter, waardoor een
heraanplanting in de 2de helft van de 20ste eeuw noodzakelijk was.
Hoewel Hertberg en omgeving sinds lang wordt gekarakteriseerd door bos,
treft men hier dus geen 'historisch stabiel' bos aan. Ter hoogte van de
kruising van het Wezelsbaantje en het Veerlepad is er vandaag een
vijvertje, de 'Rode Vis', dat ook reeds bij Ferraris -doch groter-
herkenbaar is. De in de noordelijke rand gelegen 'Denneboshoeve' klimt
op tot de 18de eeuw, doch werd herhaaldelijk aangepast en ter hoogte van
Kipdorp staat nog een typische dorpswoning in leem- en vakwerk uit 1947.
De wetenschappelijke waarde van dit bosrijke gebied wordt in belangrijke
mate bepaald door de geomorfologische kenmerken: Hertberg (30m) en de
Steenheuvels (27,5m) zijn tertiaire heuvels. Als groot, aaneengesloten
bosgebied, gelegen op de overgang tussen de vallei van de Grote Nete en
de eerste hellingen van het Hageland, is het bovendien deel van een
cluster van waardevolle landschappen. Het landschap van 'Hertberg'
betreft dus een mooi aaneengesloten bosgebied, waarbinnen het
macroreliëf, met de heuvels 'Herberg' en 'Steenheuvels', zorgt voor
afwisseling. Vooral de uitgestrektheid van dit landschap draagt in
belangrijke mate bij tot de belevingswaarde. Knelpunten in deze
ankerplaats zijn de verspreid voorkomende atypische bewoning en
recreatieve infrastructuur, die vooral visueel een storende invloed
hebben op het geheel.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De wetenschappelijke waarde van dit bosrijke gebied wordt in
belangrijke mate bepaald door de geomorfologische kenmerken. Hertberg
(30m) en de Steenheuvels (27,5m) zijn tertiaire heuvels. Als groot,
aaneengesloten bosgebied, gelegen op de overgang tussen de vallei van de
Grote Nete en de eerste hellingen van het Hageland, is het bovendien
deel van een cluster van waardevolle landschappen.

Historische waarde:
~~~~~~~~~~~~~~~~~~~


Reeds in de 18de eeuw (Ferraris, 1777) werd het gebied van Hertberg
gekenmerkt door uitgestrekt bos, het 'Cuytehoevebosch', langs de randen
omgeven door akkers. En ook nu komt hier nog steeds bos voor, zodat kan
worden gesteld dat de vegetatiestructuren gedurende de laatste eeuwen
vrijwel ongewijzigd zijn gebleven. Ter hoogte van de kruising van het
Wezelsbaantje en het Veerlepad is er vandaag een vijvertje dat ook reeds
bij Ferraris -doch groter- herkenbaar is. De in de noordelijke rand
gelegen 'Denneboshoeve' klimt op tot de 18de eeuw, doch werd
herhaaldelijk aangepast en ter hoogte van Kipdorp staat nog een typische
dorpswoning in leem- en vakwerk uit 1947.

Esthetische waarde:
~~~~~~~~~~~~~~~~~~~

Het landschap van 'Hertberg' betreft een mooi
aaneengesloten bosgebied, waarbinnen het macroreliëf en enkele dreven
zorgen voor afwisseling. Het is vooral de uitgestrektheid die de
belevingswaarde van dit boscomplex bepaalt.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Belangrijke elementen met betrekking tot de ruimtelijk-structurerende
waarde van deze ankerplaats, zijn de tertiaire heuvels 'Hertberg' en
'Steenheuvels', alsook de paden en grachten. Gelegen tussen Domein de
Merode en de vallei van de Grote Nete in het noorden en 'De Langdonken'
in het zuidwesten en de Abdij van Averbode in het zuidoosten, is
'Hertberg' onderdeel van een cluster van waardevolle landschap in het
uiterste zuiden van de provincie Antwerpen.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Bouwkundig erfgoed:**

 * (heren)woning


dorpswoning in leem

**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef

**Bos:**

 * naald
 * loof
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Knelpunten in dit landschap zijn de verspreid voorkomende atypische
bewoning en recreatieve infrastructuur.
