Kasteel van Houtem
==================

Anker ID: A20004
----------------



C.TEKSTUELE Omschrijving
------------------------

Het kasteel van Houtem ligt ten westen van Kapelle-op-den-Bos in de
relictzone van de Klein-Brabantse Molenbeken. Als waterlopen vermelden
we de Plasbeek en de Hagelboombeek, naast een aantal grachten. De
omgeving van het kasteel onderging weinig wijzigingen gedurende de
laatste honderd jaar en vormt met haar dreven een prachtig
landschappelijk ensemble. In het noorden grenst het gebied aan het
gehucht Vinneken. Rond het kasteelpark liggen een aantal kleinere
bospartijen, akkers en weiden bezitten nog veel perceelsrandbegroeiing.
Het kasteel van Houtem te Ramsdonk wordt gekenmerkt door een
geleidelijke evolutie van een middeleeuwse, tweeledige ringgrachtsite
met woon- en boerderijzone tot een riant waterkasteel met een 18de
eeuwse formele parkaanleg. Het huidige kasteel met boogbrug, voorplein
en terras langs de oostzijde, bestaat uit een in classicistische geest
verbouwde noordvleugel met gaaf bewaarde interieurs zowel in Louis
XV-stijl als in neo-Vlaamse renaissance. Twee kortere neogotische
dwarsvleugels dateren uit ca 1880. Het hof van Houtem, destijds een leen
van de heren van Grimbergen, werd voor het eerst vermeld in 1180. Het
werd uitgebouwd tot kasteel. Dit werd rond 1880 ingrijpend verbouwd. De
bouwvallige oost- en westvleugels werden gesloopt en gedeeltelijk
heropgetrokken in dezelfde bouwtrant. Van het oorspronkelijk gebouw
blijven enkel de noordvleugel met oude kern en de zware hoog boven het
water uitstekende funderingsmuren bewaard. Hall en eetkamer werden in
neo-renaissancestijl ingericht door architect-decorateur Albert Charle
(1821-1889). De oostvleugel omvat een neogotische kapel. De hoeve, ten
zuidwesten van het kasteel, werd ingrijpend verbouwd in de 19de eeuw, ze
werd volledig tot woning ingericht. Het grootste deel van het
kasteeldomein bestaat uit een oud bosplantsoen met enkele dendrologische
merkwaardigheden. De formele aanleg bleef beperkt tot de onmiddellijke
omgeving van het kasteel: de oeverzones van de slotgracht, de
toegangsdreef en de dreven in het bosgedeelte. Het strakke, op het
kasteel georiënteerde drevenpatroon en ook de lepelvormige vijver in het
"zicht" van het kasteel werden vermoedelijk in de 18de eeuw aangelegd en
komt reeds voor op de Ferrariskaart. Tegen de noordwestelijke rand van
het park, nabij het gehucht Molenhoek, ligt het hof Berenbroek. Er loopt
een rechte dreef van het kasteel naar het hof. Het is een grote hoeve
met vrij recente en verspreide bebouwing, enkel de ringgracht verwijst
nog naar de oude situatie. Samen met het kasteel vormt het een
opmerkelijk gaaf bewaarde historische site, verwijzend naar twee
middeleeuwse ringwalsites.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het park rond het kasteel herbergt een aantal zeldzame en/of oude
bomen.

Historische waarde:
~~~~~~~~~~~~~~~~~~~


Doorheen de landschappelijke face-lift van het park, gelijktijdig met
de bouw van een neorenaissancistisch kasteel omstreeks 1880, is de
feodale voorgeschiedenis en structuur van het domein (diverse
rechtlijnige elementen, o.m. de verbinding met het Hof te Berenbroek)
nog min of meer zichtbaar.

Esthetische waarde:
~~~~~~~~~~~~~~~~~~~

Het kasteeldomein van Houtem met talrijke oude
bomen, dreven, vista's, vijvers en grachten, vormt een schilderachtig
decor voor het omwalde kasteel.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * beek



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof


**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * kasteelgracht


**Landbouwkundig erfgoed:**

 * hoeve
 * schuur
 * stal
 * wagenhuis


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij

**Kunstmatige waters:**

 * vijver


**Bos:**

 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

In het gebied liggen verspreid een aantal hoeven.
