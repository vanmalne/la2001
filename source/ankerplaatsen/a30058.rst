Vleterbeek
==========

Anker ID: A30058
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * talud

 
langs valleigrens

**Hydrografische\_Elementen:**

 * beek

 
Vleterbeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve

 
hoeves karakteristiek plaats aan rand vallei met toegangsweg

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij
 * houtkant
 * knotbomenrij

langs beek; en begroeide taluds

**Topografie:**

 
langste perceelszijde loodrecht op loop Vleterbeek

**Typische landbouwteelten:**

 * hop

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Recente uitbreidingen bij landbouwbedrijven storen in het landschap. De
achteruitgang van de hoppe-akkers vormt een teloorgang van een
historische teelt in deze streek. Daarenboven hebben die akkers ook een
belangrijke invloed op de openheid van het landschap. Bebouwing langs de
wegen dient niet verder uitgebreid te worden om de open ruimte te
bewaren en om het zicht op de zuidelijke flank van de heuvel met het
Helleketelbos te vrijwaren.

--------------

B.landschapswaarden
-------------------

 Wetenschappelijke waarde:
Het tertiair kleiig materiaal in de ondergrond is zeer bepalend voor
het smal en diep ingesneden karakter van de beek en de steilranden. De
steilranden en de valleigrens vormen de grens tussen de holocene en
pleistocene (en lokaal tertiarie) sedimenten. De natuurlijke kronkelende
loop van de Vleterbeek draagt bij aan haar wetenschappelijke waarde.
Historische waarde:
De resterende hoppe-akkers getuigen van de overvloedige hoppeteelt in
de omgeving van Poperinge in het verleden. Bovendien wijst de
perceleringsvorm en -structuur mogelijks op een oud
ontginningslandschap. De hoeves en boerderijen vormen door hun
karakteristieke ligging tov de vallei en wegen, én door het uniform
bouwmateriaal belangrijk bouwkundig erfgoed binnen dit oude
ontginningslandschap.
Esthetische waarde: De natuurlijk kronkelende loop van de Vleterbeek
binnen de smalle en diep ingesneden vallei wordt visueel geaccenuteerd
door begeleidende bomen en struiken in dit open landschap. De verspreide
hoppe-akkers zorgen voor blikvangers en lokaal voor een beperking van
het gezichtsveld. Langs de Vleterbeek heeft men een zicht naar de
heuvelflank van het Hellegatbos waar ook enkele hoppe-akkers aanwezig
zijn.
Sociaal-culturele waarde :
Ruimtelijk-structurerende waarde:
De Vleterbeek structureert de bebouwing en de wegen; de percelering
hangt vast aan het wegenpatroon. De hoppe-akkers vormen een
visueel-ruimtelijke begrenzing en zijn een typisch landschapselement in
de omgeving van Poperinge.

--------------

C.TEKSTUELE Omschrijving
------------------------

 Deze ankerplaats ligt ten zuidwesten van Poperinge en strekt zich uit
langs de Vleterbeek tussen Abeele (aan de Frans-Belgische grens) en
Poperinge. Ze wordt begrensd door twee wegen met dreven die min of meer
parallel aan de beek lopen. De Vleterbeek heeft een zeer natuurlijke
kronkelende loop met natuurlijke oeverprofielen in een diep ingesneden
maar smalle vallei. De smalle en diep ingesneden vallei is grotendeels
te wijten aan de tertiaire klei van de formatie van Ieper; een beek die
zich insnijdt in kleiig bodemmateriaal, heeft doorgaans steile hellingen
langs de bedding en de valleiranden, én is dieper ingesneden dan in
lemig of zandig materiaal. Sporadisch komt een steilrand (al dan niet
begroeid) voor langs de valleigrens. In de vallei zelf liggen alluviale
holocene afzettingen en daarbuiten eolische Pleistocene
zandleemafzettingen. Lokaal zijn de laatst genoemde zeer dun en ligt de
tertiaire klei van de formatie van Kortrijk zeer dicht aan de
oppervlakte. Langs de beek staan bomen en struiken die de loop visueel
accentueren in het landschap. Door de smalle valleivorm is de beek
moeilijk zichtbaar vanop de wegen. Bijna de gehele ankerplaats ligt
onder open akkerland behalve enkele weilanden vlakbij de Vleterbeek of
bij de hoeves. De percelering is strook- tot blokvormig en hangt vast
aan het wegenpatroon. De lange zijde van de percelen staat veelal
loodrecht op de oriëntatie van de wegen. Dit kan wijzen op een oude
ontginning. Verspreid komen nog hoppe-akkers voor die visueel sterk
opvallen door hun hoge begroeiing (in de zomermaanden) en door de
hoppestaken en leiddraden (tijdens de wintermaanden). Zij vormen
getuigen van de hoppestreek rond Poperinge. De boerderijen en hoeves
liggen allen op het hoger gedeelte aan de rand van de eigenlijke vallei.
Ze bestaan meestal uit enkele losse bakstenen gebouwen in vierkant
verband rond een binnenkoer. Vaak worden ze door een bomenrij
gedeeltelijk of geheel omringd. Hun toegangswegen staan loodrecht op de
hoofdwegen. Door de afwezigheid van perceelsrandbegroeiing heeft dit
landschap een vrij open karakter dat onderbroken wordt door de
hoppe-akkers die voor een visuele begrenzing zorgen.
