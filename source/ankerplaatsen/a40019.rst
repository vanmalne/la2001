Molsbroek
=========

Anker ID: A40019
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * landduin
 * rivierduin

**Hydrografische\_Elementen:**

 * waterloop
 * rivier
 * vallei
 * meander

 
**Moerassige gronden:**

 * moeras
 * veen
 * rietland

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Militair erfgoed:**

 
schietstand uit WO II in Molsbergenstraat

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Waterbouwkundige\_infrastructuur:**

 * dijk
 * sluis
 * pompgemaal
 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * bomenrij
 * houtkant
 * houtwal

**Topografie:**

 * repelvormig
 * blokvormig
 * onregelmatig
 * historisch stabiel

 
**Historisch stabiel landgebruik:**

 * meersen

 
**Bos:**

 * loof
 * broek
 * middelhout
 * struweel

 
**Bijzondere waterhuishouding:**

 * vloeiweide

 
Dijk omheen Molsbroek werd einde de jaren 60 aangelegd om de
potpolder af te sluiten

OPMERKINGEN EN KNELPUNTEN
~~~~~~~~~~~~~~~~~~~~~~~~~

Sinds 1968 kende de uitlopers van de Molsbergen, die bijna volledig
omringd zijn door de wandeldijk van het Molsbroek, een trieste
reputatie. Deze privé- enclave in het natuurreservaat werd veelvuldig
aangestast door allerlei illegale werken zoals gebouwen zonder
vergunning, storten, ontbossen, ontgronden,… In 1996 werd het landschap
door afdeling Natuur hersteld. Gebouwen werden gesloopt, streekvreemde
aanplantingen werden verwijderd en een sluikstort werd afgevoerd. Deze
werken hadden tot doel de oorspronkelijke open rivierduinen te
herstellen.

--------------

B.landschapswaarden
-------------------

 Wetenschappelijke waarde:
Het Molsbroek is in de Durmevallei gelegen. In de omgeving zijn
enkele kleine rivierduinen aanwezig. Het moerasgebied is ontstaan door
het overstromingsbekken van de Durme.
Historische waarde:
Er zijn verschillende archeologische en paleontologische vondsten in
het gebied. Het grondgebruik t.o.v. Ferraris (ca. 1775), nl. een
meersengebied, is lange tijd ongewijzigd gebleven. Er is geen bebouwing
in het gebied. In 1964 werd omwille van het plannen van de potpolder een
ringdijk rond het gebied aangelegd. Later werd het gebied
natuurreservaat.
Esthetische waarde: Het Molsbroek is een zeer gevarieerd landschap
bestaande uit een grote moerasvlakte, open water, brede rietvelden,
ruime natuurweide en natuurlijk elzenbos.
Sociaal-culturele waarde : De ringdijk rond het Molsbroek is een
geasfalteerd, altijd toegankelijk wandelpad.
Ruimtelijk-structurerende waarde:
Het moerassig gebied is volledig omringd door een dijk, binnen de
dijk kan de waterstand via sluizen geregeld worden. De Durme is door
dijken begrensd, de loop van de rivier wordt geaccentueerd door de
wilgen- en rietvegetaties op de schorren. Het vochtig grasland wordt via
een grachtenstelsel ontwaterd. Er liggen nog enkele percelen broekbos
binnen de dijken.

--------------

C.TEKSTUELE Omschrijving
------------------------

 Het Molsbroek is een meersengebied aan de Durme; juist stroomafwaarts
Lokeren gelegen. Tijdens de Middeleeuwen werden langs de riviergeul van
de Durme de dijken aangelegd en via sluizen zal men eeuwenlang de
invloed van de getijden pogen te beheersen. De oudste vermelding van het
Molsbroek vindt men in een oorkonde van de abdij van Boudelo met als
datum november 1230. In de archieven treft men nadien geregeld de naam
"Hof te Mosbrouc" aan. Enkele latere benamingen zijn ook: Musghenbroeck,
Moensbrouc, Musschebrouc, Mossebrouc en Mosbroek. Deze valleigronden
werden hoofdzakelijk als hooiland gebruikt, maar er zijn in het
Molsbroek ook verwijzingen naar wijmenaanplantingen. Bepaalde percelen
hooiland hadden bij de omwonende landbouwers in 1960 nog benamingen
zoals 'wissenmeers' en 'wiedau'. Deze laatste is de naam van een soort
wilg waarvan de twijgen bijzonder bruikbaar waren voor de
mandenvlechterij. Er is ook één verwijzing naar de turfwinning in het
Molsbroek bekend; op 8 april 1824 werd een machtiging verleend om turf
te steken op een partij meers. De rivierduinen zijn de voorbije eeuwen
geregeld afgegraven. Het grootste deel van de huizen te Lokeren is
gemetseld door gebruik te maken van zavel afkomstig van de 'Molsbergen'.
De tien meter hoge rivierduinen langsheen de Molsbergenstraat zijn
omstreeks 1950 afgegraven. Met het gewonnen zand is een viaduct
aangelegd over de spoorweg nabij de Oude Heerweg. Er is nog één punt
waar de vroegere Molsbergen hun volledige hoogte behouden hebben: de
plaats waar de vroegere Molsbergenmolen heeft gestaan. Door de
verzanding van de Durme onstond in het Molsbroek na 1953 herhaaldelijk
wateroverlast en verminderde de hooiopbrengst. Daarop volgde een reeks
klachten van de eigenaars, deze vroegen een schadevergoeding aan de
beheerder van de Durme; de Dienst der Zeeschelde. In 1959 volgde een
onteigeningsbesluit met als doel hier een potpolder te laten ingerichten
door de Dienst der Zeeschelde. Volgens het oorspronkelijke plan zou men
bij elk hoge tij die potpolder vol water laten lopen, dan de sluizen
enkele uren sluiten zodat het meegevoerde zand kan bezinken. Daarna
worden de sluizen opnieuw geopend om het water in de rivier te spuien en
zo de ebstroom te versterken. Dit was een techniek om de verzanding van
de Durme te bestrijden. In 1964 werd de huidige geasfalteerde ringdijk
rondom het Molsbroek aangelegd. De grond hiervoor werd uitgegraven naast
de dijk zelf. Zo onstond de huidige randsloot. In december 1964 en ook
in 1965 brak de Durmedijk door en liep het Molsbroek vol water. Tijdens
die overstromingen dreigde de ringdijk zelfs door te breken. Mocht de
Molsbroekdijk het toen begeven hebben, dan was ruim 1 miljoen m3 water
naar de omgevende woonstraten gestroomd. Deze problematiek was zeker een
belangrijk element om de potpolderplannen definitief op te bergen. De
dijk van de Durme langsheen het Molsbroek is daarna breder en steviger,
maar toch lager aangelegd dan de andere dijken. Zo kan bij uitzonderlijk
hoge getijden het water overlopen in het Molsbroek. Dit gebeurde in
1981, toen op 1 nacht ongeveer 70cm water in het Molsbroek vloeide. De
getijdenwerking van de Zeeschelde is op de Durme tot in Lokeren te
voelen. Buiten de dijken bevinden er zich zoetwaterschorren. Deze
gebieden, met riet en wilg beplant, komen bij elk springtij onder water
te staan. De regeling van het waterpeil is van het grootste belang. Het
waterpeil is goed te controleren, aangezien er normaal enkel water in
het domein komt via neerslag. De enige afvoer verloopt via de pompen
naar de Durme. Het is aangewezen, afhankelijk van het natuurstreefdoel,
verschillende waterpeilen in te stellen in het natuurreservaat. Daarvoor
zijn er verschillende dijkjes aangelegd met de opgegraven modder uit de
al te sterk verlande sloten. Oorspronkelijk werden zo vier bekkens
ingericht, elk met hun eigen waterstand. De muskusratten groeven echter
op vele plaatsen door de dijkjes met als gevolg dat de indeling moest
vereenvoudigd worden tot twee bekkens met door middel van stevige draad
inwendig beveiligde dijkjes. Door middel van het aanplanten van
schermgroen wordt de storende bebouwing in de omgeving weggestopt.
