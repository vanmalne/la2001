Burreken en vallei van de Maarkebeek stroomopwaarts Maarke
==========================================================

Anker ID: A40047
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische Elementen:**

 * waterloop
 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Kastelen, landgoederen en aanhorigheden:**

 * kasteel
 * orangerie
 * muur
 * omheining
 * ijskelder


Kasteel Grootveld, koetshuis, tuinpaviljoentje

**Landbouwkundig erfgoed:**

 * hoeve
 * schuur
 * stal


**Molens:**

 * watermolen


Kasteelmolen

**Kerkelijk erfgoed:**

 * kerk
 * kapel


school Schorisse

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * hagen
 * knotbomenrij
 * kaphaag
 * perceelsrandbegroeiing

**Kunstmatige waters:**

 * vijver


**Topografie:**

 * onregelmatig


**Historisch stabiel landgebruik:**

 * permanent grasland


**Bos:**

 * loof
 * hakhout
 * middelhout
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

De bodemerosie die met afspoelingen, verglijdingen en, al dan niet
extreme, betredingsdruk gepaard gaat, dient bestreden te worden. De
typische kleine landschapselementen bepalen voor een deel het karakter
van het Burreken. Het intact houden en het herstellen van de kleine
landschapselementen en het bocagekarakter in de valleien verdient zeker
aandacht.Het behoud en herstel van bossen en graslandcomplexen,
brongebieden, kasseiwegen en de erfgoedwaarde van de dorpskernen zijn
eveneens prioriteiten.

--------------

B.landschapswaarden
-------------------

Wetenschappelijke waarde:
Het Burreken en de Krombeek zijn in het brongebied van de Maarkebeek
gelegen. Het landschap rond Burreken bevat een aantal unieke bronbossen
met een waardevolle bronbosflora. De bronbossen zijn in de diepere delen
van de valleien gelegen. Het reliëf is sterk golvend, de hoogte varieert
tussen de 115 en 38 meter. De oostelijke kam die het gebied begrensd en
tevens de waterscheiding met het Perlinckbekken vormt, ligt op een
hoogte tussen de 116 en 100 meter. Op de dalwanden komen verschillende
verglijdingen door. Zo worden de taluds veroorzaakt. Op de steile
hellingen is de Kwartaire leemmantel dikwijls grotendeels weg geërodeerd
en ligt een keienvloer aan de oppervlakte die tot het Tertiair behoord.
Dit heeft zijn weerslag in het bodemgebruik.
Historische waarde:
Op Ferraris (ca. 1775) is dit gebied een gecompartimenteerd landschap
dat uit meersen, weiden, vele bospercelen en akkers bestaat. Deze zijn
door perceelsrandbegroeiing omzoomd. Daartussen is wat verspreide
bewoning aanwezig. Juist ten zuiden en ten oosten van Schorisse is de
bosoppervlakte wat afbenomen ten opzichte van Ferraris. Dit werd vanaf
de kaart van Vandermaelen (1851) zo ingetekend. In de kern van het
Burreken zijn de bosarealen van oppervlakte wat uitgebreid ten opzichte
van Ferraris. Op de kaarten na Ferraris schommelt het aantal beboste
percelen wat maar het landschapsbeeld blijft gedurende de eeuwen
behouden. De bewoning kent op de verschillende topografisch kaarten wel
een uitbreiding. Het landschapsbeeld vanop de Ferrariskaarten is nu nog
altijd te herkennen. De kasteelmolen op de Molenbeek wordt voor het
eerst in 1456 vermeld.
Esthetische waarde: Het reliëfrijk landschap is een geheel van steile
hellingen, hooilanden, weiden en bronbosjes. Het betreft een
kleinschalig landschap met verschillende percelen bos en
landbouwlandschap met gedeeltelijk perceelsranden. Er zijn zichtpunten
in verschillende richtingen over de Vlaamse Ardennen en de Zwalmstreek.
Sociaal-culturele waarde : De bossen rond het Burreken deden vroeger
o.a. dienst als schuilplaats van bosgeuzen.
Ruimtelijk-structurerende waarde:
Het Burreken wordt door de kleine Krombeek, die door een vijftal
bronhoofden gevoed wordt, doorsneden. Deze bronnen bevinden zich in een
grote kom waaraan de naam Burreken ontleend is. Vanop de hogere
gebieden, onder akkerland, heeft men een weids uitzicht, terwijl in de
depressies het landschap erg gesloten is door perceelsrandbegroeiing
rond vochtige weiden en (bron)bossen.

--------------

C.TEKSTUELE Omschrijving
------------------------

Deze ankerplaats strekt zich over het grondgebied van de gemeenten
Brakel, Horebeke en Schorisse uit. Het omvat de bronhoofden van de
Maarkebeek en een deel van de loop van de Maarkebeek. Het heuvelig
karakter van dit gebied wordt veroorzaakt door de sterke erosiewerking
van talrijke kleine waterlopen. Het Burreken wordt door de kleine
Krombeek, die door een vijftal bronhoofden gevoed wordt, doorsneden.
Deze bronnen bevinden zich in een grote kom waaraan de naam Burreken
ontleend is. Vanop de hogere gebieden heeft men een weids uitzicht,
terwijl in de depressies het landschap erg gesloten is. Dit gebied
behoort hydrografisch tot de Maarkebeek, deze mondt in de Schelde uit.
De andere zijde van de heuvel, de noordzijde, wordt via de Perlinckbeek
in de Zwalm ontwaterd. Het landschap rond Burreken bevat een aantal
unieke bronbossen met een waardevolle bronbosflora. De bronbossen zijn
in de diepere delen van de valleien gelegen. Het gave landschap is een
complex van bronbossen, vochtige weiden, houtkanten, beken, taluds,
akkers, perceelsrandbegroeiing, kaphagen, poelen, hoeves…. Het reliëf is
sterk golvend, de hoogte varieert tussen de 115 en 38 meter. De
oostelijke kam die het gebied begrensd en tevens de waterscheiding met
het Perlinckbekken vormt, ligt op een hoogte tussen de 116 en 100 meter.
Op de dalwanden komen verschillende verglijdingen door. Zo worden de
taluds veroorzaakt. Op de steile hellingen is de Kwartaire leemmantel
dikwijls grotendeels weg geërodeerd en ligt een keienvloer aan de
oppervlakte die tot het Tertiair behoord. Dit heeft zijn weerslag in het
bodemgebruik. Op Ferraris is dit gebied een gecompartimenteerd landschap
dat uit meersen, weiden, vele bospercelen en akkers bestaat. Deze zijn
door perceelsrandbegroeiing omzoomd. Daartussen is wat verspreide
bewoning aanwezig. Juist ten zuiden en ten oosten van Schorisse is de
bosoppervlakte wat afbenomen ten opzichte van Ferraris. Dit werd vanaf
de kaart van Vandermaelen (1851) zo ingetekend. In de kern van het
Burreken zijn de bosarealen van oppervlakte wat uitgebreid ten opzichte
van Ferraris. Op de kaarten na Ferraris schommelt het aantal beboste
percelen wat maar het landschapsbeeld blijft gedurende de eeuwen
behouden. De bewoning kent op de verschillende topografisch kaarten wel
een uitbreiding. In de Vlaamse Ardennen komen kaphagen van es of
Haagbeuk voor. Ze onderscheiden zich van gewone knotbomenrijen omdat ze
bestaan uit lage knotbomen met een erg kleine plantafstand. Ze staan
steeds in de buurt van het erf, en het loof ervan werd in de tweede
helft van de 18e eeuw en in de 19e eeuw waarschijnlijk aan het vee
gevoederd. De voormalige hoeve met molenaarshuis en watermolen; de
'Kasteelmolen', is aan de Molenbeek gelegen. Tijdens het Ancien Régime
was het een korenwatermolen in bezit van de heren van Schorisse en
gelegen in de nabijheid van hun verdwenen waterkasteel. De oudste
vermelding van hun watermolen dateert uit 1456. De hoeve werd in 1968
stopgezet. Nu is het een boerengemaal met bijhorende handelszaak. De L-
vormige constructie tussen de straat en beek is sinds de 19e eeuw tot
een U- vormig complex uitgegroeid. Ten oosten ervan is een klein
spaarbekken en een nieuw bakstenen boogbrugje over de beek. De dorpskerk
van Schorisse is in drie fazen opgebouwd. De bouwgeschiedenis is niet
volledig bekend. De oudste gegevens dateren uit 1177 en zijn van de
Sint- Amandusabdij die er patronaatsrecht had. De heren van Schorisse
hadden een aandeel in de bouwprocessen van de kerk die in 1627 gesloopt
werd. De kerk werd in verschillende fazen gedurende de 18e eeuw terug
opgebouwd. Het 'kasteel Grootveld' ligt juist buiten de bebouwde kom van
Schorisse. De villa met koetshuis en tuinmuur is in 1870-1871 gebouwd.
In 1876 werd nog uitgebreid met een orangerie, omheiningsmuur enen een
tuinpaviljoen. Dit domein met gebouwen in eclectische stijl werd recent
gerestaureerd.
