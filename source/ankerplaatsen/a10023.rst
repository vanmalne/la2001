Abdij van Postel en de Ronde Put
================================

Anker ID: A10023
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Hydrografische\_Elementen:**

-waterloop

 
Zwarte Nete

**Moerassige gronden:**

-moeras
-veen
-rietland
-ven

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin
-park

 
abdijtuin, kasteelpark

**Nederzettingspatronen:**

-gehucht

Postel

**Kastelen, landgoederen en aanhorigheden:**

-kasteel

 
'Kasteel van Postel + toegangspoort

**Bouwkundig erfgoed:**

-(heren)woning
-huis

 
portierswoning, rentmeesterswoning

**Landbouwkundig erfgoed:**

-hoeve
-schuur
-stal
-wagenhuis

 
tiendschuur

**Kerkelijk erfgoed:**

-kerk
-kapel
-abdij
-pastorie

 
Norbertijnerabdij + ringmuur,St. - Nikolaaskerk

**Klein historisch erfgoed:**

-kruis
-grenspaal

 
**Andere:**
beiaardtoren, brouwerij, kaasmakerij

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg

 
oud wegenpatroon

**Waterbouwkundige\_infrastructuur:**

-grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep
-solitaire boom

 
**Lijnvormige elementen:**

-dreef
-bomenrij
-houtkant

**Kunstmatige waters:**

-turfput
-vijver

 
**Topografie:**

-blokvormig

 
**Historisch stabiel landgebruik:**

-heide

 
**Bos:**

-naald
-loof
-broek
-hooghout
-struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

De aanleg van de autostrade E34 Turnhout-Eindhoven resulteerde in een
opsplitsing van een eertijds veel uitgestrektere landschappelijke
eenheid. Om de eigenheid van het gebied te behouden moet een verder
uitbreiding van infrastructuur voor recreatie vermeden worden.

--------------

B.landschapswaarden
-------------------

 Wetenschappelijke waarde:
De Ronde Put en omgeving betreft op natuurwetenschappelijk gebied één
van de interessantste gebieden van de Kempen. Gelegen in het brongebied
van de Kleine Nete en rijk aan open water en moerassen, vinden we hier
overgangssituaties van drogere naar natte vegetatie, alsook
verschillende verlandingsstadia. De afwisselende vegetatietypes van
droge heide, grove dennen, elzenbroek struweel en oude bossen resulteren
in een belangrijke botanische waarde. De combinatie van open water met
natte vegetaties, oud bos en weilanden biedt ideale mogelijkheden voor
water- en prooivogels, waarvan enkele zeldzame exemplaren in het gebied
broeden. Maar ook insecten, vlinders, reptielen en amfibieën gedijen
hier goed.
Historische waarde:
Deze ankerplaats is een getuige van het vroegere grootgrondbezit met
landbouw, bosbouw en later ook jacht. Men vindt hier de verschillende
stadia in de evolutie van het landschap terug: loofbosontginningen en
vorming van heide en akkers, droogleggen van moerassen en het
herbebossen van heide, de uitbating van veenmoeras. Het abdijgebouw met
omwalling, aan aantal dreven in oost-westelijke richting, en de
structuur van de Ronde Put zijn reeds op de historische kaart van
Ferraris (1777) herkenbaar. De structuur van de onmiddellijke omgeving
van de abdij, en meer bepaald de ontginningsstructuur, de bospercelen en
het drevenpatroon, zijn sinds het begin van deze eeuw relatief gaaf
gebleven (cf. MGI, 1909). Met de abdij -waarvan de kerk minstens
teruggaat tot de 13de eeuw en andere delen tot de 16de eeuw-, het
kasteel uit het midden van de 19de eeuw en enkele oudere hoeven en
woningen, herbergt deze ankerplaats eveneens heel wat bouwkundig
erfgoed.
Esthetische waarde: De combinatie van een ongerept natuurgebied (de
Ronde Put) temidden van een oud cultuurlandschap met bossen en
kleinschalige landbouwpercelen en het in het gebied aanwezige bouwkundig
erfgoed, geeft deze ankerplaats een zeer hoge esthetische waarde. De
ongereptheid, de uitgestrektheid en het afwezig zijn van
'horizontvervuiling' dragen positief bij tot de belevingswaarde.
Sociaal-culturele waarde : De abdij van Postel heeft doorheen haar
eeuwenlange geschiedenis een belangrijke stempel gedrukt op de evolutie
van het gehucht Postel en omgeving. Vanaf de late middeleeuwen tot in de
helft van de 19de eeuw werden sommige veenmoerassen uitgebaat ten
behoeve van brandstofvoorziening.
Ruimtelijk-structurerende waarde:
Gelegen in de centrale Kempen, heeft dit landschap de typische
compartimentenstructuur van eenheden bos, afgewisseld met eenheden
weiland. De Ronde Put en het gehucht Postel, met de abdij en het
kasteel, vormen twee zwaartepunten in het landschappelijk geheel. Een
indrukwekkend drevenpatroon geeft het geheel de typische blokvormige
structuur. Deze ankerplaats vertoont nog een belangrijke samenhang met
haar omgeving.

--------------

C.TEKSTUELE Omschrijving
------------------------

 De ankerplaats 'Abdij van Postel en de Ronde Put is gelegen in het
noorden van de gemeente Mol, tegen de grens met Nederland. De begrenzing
wordt gevormd door de autostrade E34 Turnhout-Eindhoven in het noorden,
de grens met Nederland en de Eerselseweg in het oosten, de Steenovens,
de Kesselse Dreef en de Kasteelstraat in het zuiden en tot slot het
kanaal Antwerpen-Turnhout-Dessel in het westen. Tot op vandaag is Postel
een schaars bewoond gehucht, waar groen een prominente plaats inneemt.
De relatieve ongereptheid van Postel is in hoofdzaak te danken aan het
feit dat het gebied tot voor kort in handen bleef van een zeer gering
aantal grootgrondbezitters, waaronder de Norbertijnen van de abdij van
Postel en de familie van Broqueville van het 'kasteel van Postel'. Het
land werd steeds gebruikt in functie van landbouw, bosbouw en later ook
jacht. Vanaf de 12de eeuw tot aan de Franse Revolutie domineerde de orde
van de Norbertijnen het gebied met loofbosontginningen, vorming van
heide en aanleg van akkers, drooglegging van moerassen en vanaf het
begin van de 17de eeuw herbebossing van de heide. Vanaf de late
middeleeuwen tot in de helft van de 19de eeuw werden sommige
veenmoerassen uitgebaat ten behoeve van brandstofvoorziening. Op de
historische kaart van Ferraris (1777) herkennen we de Ronde Put als
onderdeel van een reeks van onbegaanbare, grote moerassen, omgeven door
heide. In de omgeving van de abdij herkennen we boomgaarden, loofbossen,
naaldbossen, drassige weiden en akkers. Bijna een eeuw later
(Vandermaelen, 1854) zien we op de kaart weinig verandering in het
landschap, uitgezonderd een licht toegenomen aandeel loofbos. Op de
kaart van het MGI uit 1909 heeft de ronde Put zijn huidige vorm en
herkennen we tevens huidige ontginnigs- en wegenstructuur in de omgeving
van de abdij. De bossen van Lange Linneput en Hoge Heide zijn ongeveer
90 jaar oud, die van de Kommiezenheide overschrijden zelfs de eeuw. Het
Hoge Moer (aansluitend op de Moeren) in de noordoostelijke hoek van de
ankerplaats vormde tot de jaren 1960 het laatste stuk hoogveen van de
Kempen, maar moest jammer genoeg wijken voor landbouwontginningen en
deels ook voor de aanleg van de autosnelweg. De ligging van Postel op
een knooppunt van belangrijke reisroutes, bracht de abdij van Floreffe
vermoedelijk tussen 1128 en 1138 tot de beslissing hier een nieuwe
stichting -in de vorm van een polyvalente landbouwkolonie- tot stand te
brengen. Deze groeide doorheen de geschiedenis uit tot een zelfstandige
priorij en later tot abdij. Deze werd opgeheven tijdens de Franse
Revolutie, de periode waarin het gehucht Postel werd ingelijfd bij Mol,
en in 1847 heropgericht. Het oudste bouwwerk, behorende tot de abdij, is
de laat-Romaanse St.-Nikolaaskerk, opgetrokken uit tufsteen van de
Eifelstreek. Als inwijdingsjaar wordt 1190 aangehaald, maar
stijlkritisch wordt ze eerder toegeschreven aan de 13de eeuw en
verspreid worden sporen teruggevonden van diverse verbouwingen. Andere
zeer oude gebouwen van de abdij gaan terug tot de 16de eeuw, hoewel
allen voltooid in de 17de eeuw. Het betreft de beiaardtoren (1610), de
brouwerij (1611) en de 1200 meter lange ringmuur. Zij kwamen er dankzij
de eerste abt van de tot abdij verheven priorij. Als gevolg van haar
lange geschiedenis, kunnen we de abdij vandaag beschrijven als een
ommuurd en omgracht kloostercomplex met constructies in diverse stijlen,
gaande van de Romaanse Kerk tot hedendaagse architectuur. De abdij heeft
tot op heden een belangrijke invloed op Postel en de omgeving. Ten
zuiden van de abdij ligt het 'Kasteel de Broqueville' dat werd gebouwd
in de helft van de 19de eeuw en naderhand nog verschillende keren werd
gerenoveerd en hersteld. Het betreft een neo-traditioneel complex op een
rechthoekige plattegrond. Naast deze twee opvallende bouwwerken, treffen
we in het gebied nog verschillende oudere en typische hoeven aan, al dan
niet vergezeld van schuur en stal. Zij dragen bij tot het landelijke en
authentieke karakter van deze ankerplaats. Ook op natuurwetenschappelijk
gebied verdient deze ankerplaats een zeer hoge waardering. De Ronde Put
en omgeving betreft, dankzij de uitgestrektheid en ongereptheid, immers
één van de interessantste gebieden van de Kempen. De afwisselende
vegetatietypes van droge heide, grove dennen, elzenbroek struweel en
oude bossen resulteren in een belangrijke botanische waarde. De
combinatie van open water met natte vegetaties, oud bos en weilanden
biedt ideale mogelijkheden voor water- en prooivogels, waarvan enkele
zeldzame exemplaren in het gebied broeden. Maar ook insecten, vlinders,
reptielen en amfibieën gedijen hier goed. Gelegen in de centrale Kempen,
heeft dit landschap de typische compartimentenstructuur van eenheden
bos, afgewisseld met eenheden weiland. De Ronde Put en het gehucht
Postel, met de abdij en het kasteel, vormen twee zwaartepunten in het
landschappelijk geheel. Een indrukwekkend drevenpatroon geeft het geheel
de typische blokvormige structuur. De combinatie van het ongerept
natuurgebied (de Ronde Put) temidden van oud cultuurlandschap met bossen
en kleinschalige landbouwpercelen en het in het gebied aanwezige
bouwkundig erfgoed, geeft deze ankerplaats een zeer hoge esthetische
waarde. In de toekomst moet er op worden toegekeken dat het typische
karakter van dit gebied niet geschonden wordt door de verdere uitbouw
van recreatieve infrastructuur.
