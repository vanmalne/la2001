Zoerselbos en Hooidonkse Beemden
================================

Anker ID: A10040
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Hydrografische\_Elementen:**

-waterloop
-beek
-vallei

 
Tappelbeek, Risschotse Loop, Monnikenloop, Voorste Hoevenloop,
Hulstenbeekje

**Moerassige gronden:**

-moeras
-rietland

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-park

 
kasteelpark

**Kastelen, landgoederen en aanhorigheden:**

-kasteel
-orangerie

 
'Zoerselhof'

**Bouwkundig erfgoed:**

-(heren)woning

 
voormalige provisorwoning

**Landbouwkundig erfgoed:**

-hoeve
-schuur
-stal
-wagenhuis

 
'Boshof' + bakhuisje, 'Boshuisje', Voorste Hoeven

**Kerkelijk erfgoed:**

-kapel

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 
typisch voorbeeld van Kempische zandwegen, Bosstraatje, Boshuisweg

**Waterbouwkundige\_infrastructuur:**

-dijk
-brug
-sluis
-spui
-grachtenstelsel

 
'Halse Sluis', 'Zoerselse Sluis'

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep
-solitaire boom

 
**Lijnvormige elementen:**

-dreef
-bomenrij
-houtkant

**Kunstmatige waters:**

-vijver

 
**Topografie:**

-historisch stabiel

 
**Historisch stabiel landgebruik:**

-permanent grasland
-heide

 
deels historisch stabiel bos, heiderelicten

**Bos:**

-naald
-loof
-broek
-hakhout
-middelhout
-hooghout
-struweel

 
**Bijzondere waterhuishouding:**

-vloeiweide

 
voormalige vloeibeemden

OPMERKINGEN EN KNELPUNTEN
~~~~~~~~~~~~~~~~~~~~~~~~~

Knelpunten zijn de zandwinningput (E3-plas) en de verspreide atypische
woningen. De bebouwing ter hoogte van Schriekbos vormt een onherstelbare
landschapswonde en de verder verspreide bewoning is storend in het
landschap. Een goede inpassing in het landschap van het complex
Monnikenheide is ten zeerste gewenst. Bij de inrichting van
infrastructuur in functie van het bezoekerscentrum tegenover 'Het
Boshuisje' moet steeds rekening worden gehouden met de context van het
landschap.

--------------

B.landschapswaarden
-------------------

 Wetenschappelijke waarde:
De natuurwetenschappelijke waarde van dit divers landschap wordt
bepaald door de uitgestrektheid van het gebied, de aanwezigheid van een
afwisselend abiotisch milieu, alsook van spontane begroeiingen. Het
gedifferentieerde milieu met tal van gradiënten en grenssituaties en het
samen voorkomen van vele levensgemeenschappen in één groot gebied,
resulteert in een gevarieerd, complex en daarom onvervangbaar
ecosysteem. Het gebied heeft bovendien een boeiende geomorfologische
geschiedenis met oude landduinen, humuspodsolen en alluvium als
overblijvende elementen.
Historische waarde:
Het Zoerselbos en de Hooidonkse beemden betreft een mooi bewaard
voorbeeld van een cultuurlandschap dat de weergave is van een oud
agrarisch-economisch concept. Het uitzicht van het actuele landschap
gaat immers terug tot de 18de eeuw, terwijl sommige relicten, zoals het
Hooidonkbos, het beemdensysteem en de landbouwexploitatie, zelfs dateren
uit de Middeleeuwen. Deze ankerplaats betreft dan ook een bron van
gegevens voor de land- en bosbouwgeschiedenis van de Antwerpse Kempen.
Met het kasteel 'Zoerselhof', verschillende oude hoeves en een aantal
kapellen, omvat deze ankerplaats tevens heel wat bouwkundig erfgoed.
Esthetische waarde: De uitgestrektheid van het gebied, afwisseling
van open en gesloten vegetaties en de talrijke aanwezigheid van
landschapselementen en sporen van het oorspronkelijke landbouwgebruik,
geven dit compartimentenlandschap een typisch karakter. De hoeves met
een lange geschiedenis en oude wegen en paden maken het beeld van een
typisch oud-Kempisch landschap compleet.
Sociaal-culturele waarde : Zoerselbos gaat terug op het bos Hooidonck
dat in 1233 aan de abdij St.-Bernaard-in-oprichting werd gegeven en waar
rond 1600 aan houtproductie werd gedaan en turf werd gestoken. Tussen
1400 en 1600 was Hooidonckbos bovendien een belangrijk leverancier van
houtskool voor Antwerpen Het Boshuisje is bekend als bron van inspiratie
voor 'De Loteling' van Hendrik Conscience. De opvatting dat de Loteling
er zelf gewoond zou hebben is fantasie, maar Conscience kwam wel
degelijk verschillende keren op bezoek in het Boshuisje.
Ruimtelijk-structurerende waarde:
Hooidonkse Beemden en Zoerselbos kan worden gekarakteriseerd als een
uitgestrekt compartimentenlandschap, gevormd door de vegetatie die
afwisselend laag en dan weer opgaand is. Tal van landschapselementen als
bomenrijen, dreven en houtkanten zorgen voor een verdere cumulatieve
filterwerking.

--------------

C.TEKSTUELE Omschrijving
------------------------

 De ankerplaats 'Hooidonkse Beemden en Zoerselbos' is gelegen in de
gemeente Zoersel in de Antwerpse Kempen. De begrenzing wordt gevormd
door de autostrade E34 in het zuiden, de N14 Malle - Zandhoven in het
oosten, de bewoning van Zoersel, de St.- Antoniusbaan en het gehucht
Zoerselhoek in het noorden en noordwesten en de gehuchten Berkemei en
Hooidonkeinde in het westen. Het Zoerselbos en de Hooidonkse Beemden
betreft een mooi bewaard voorbeeld van een cultuurlandschap met een
lange geschiedenis. De vroegste verwijzing naar het betreffende gebied
gaat terug tot 1233, toen de toenmalige Hertog van Brabant het bos
'Hoodonc', zijnde de Voorste- en Achterste Hoeven, de Monnikenheide, de
Schachtenheide, de Hooidonkse Beemden en het Hoog- en Laag Schriek), aan
de abdij van Villers (later St. Bernaard) schonk om er een nieuw
klooster op te richten. Hoe het landschap er op dat moment precies
uitzag is niet geweten. Wel geweten is dat de abdij in het begin van de
14de eeuw begon met de uitbouw van een groot landbouwbedrijf vanuit de
Grote of Achterste hoeve. Zo werden hooilanden aangelegd, werden
gewonnen op de moerassige delen van het bos, wat ontstaan gaf aan de
Hooidonkse en Kretse beemden. Het huidige uitzicht van de ankerplaats
dateert uit de 18de eeuw en is het resultaat van het efficiënte beheer
van de toenmalige opzichters van de abdij. Door het plaatsen van sluizen
(eerst in hout, later vervangen door steen), verkreeg men een
vloeibeemdensysteem waarbij het grootste deel van de beemden tijdens de
winter onder water kon worden gezet teneinde de vruchtbaarheid ervan te
verhogen. Tot vandaag vinden we in het landschap sporen van dit vroegere
vloeibeemdensysteem. De beemden van Hooidonk hebben gedurende minstens
250 jaar als vloeibeemdensysteem gefunctioneerd en waren een unicum in
een Kempische beekvallei. In het bos werden de heidegebieden
stelselmatig beplant: eerst werden dreven en afwateringsgrachten
aangelegd, waarop de pandsgewijze beplanting volgde. Tenslotte werden op
enkele plaatsen visvijvers begraven die -ondanks hun korte bestaan-
vandaag hun sporen achterlaten onder vorm van een rietvegetatie. Vandaag
is het landschap dus een weergave van een oud agrarisch-economisch
concept dat deels teruggaat tot de 18de eeuw en deels zoals het
Hooidonkbos, het beemdensysteem en de landbouwexploitatie, zelfs tot in
de Middeleeuwen. Deze ankerplaats betreft dan ook een bron van gegevens
voor de land- en bosbouwgeschiedenis van de Antwerpse Kempen. Met het
kasteel 'Zoerselhof', verschillende oude hoeves en een aantal kapellen,
omvat deze ankerplaats tevens heel wat bouwkundig erfgoed. Het huidige
'Zoerselhof' is een classicistisch kasteel uit de 18de eeuw maar gaat in
oorsprong terug tot de landbouwuitbating Hoodonc op het einde van de
13de eeuw. Het (klein) Boshuisje, voor het eerst vermeld in 1877, is
bekend als bron van inspiratie voor 'De Loteling' van Hendrik
Conscience. De opvatting dat de Loteling er zelf gewoond zou hebben is
fantasie, maar Conscience kwam wel degelijk verschillende keren op
bezoek in het Boshuisje. Het landschap van het Zoerselbos en de
Hooidonkse beemden is zeer divers en heeft, door het achterwegen blijven
van de oude beheersvormen, de laatste decennia aan 'natuurlijkheid'
gewonnen. De uitgestrektheid, de aanwezigheid van een afwisselend
abiotisch milieu, alsook van spontane begroeiingen, tal van gradiënten
en grenssituaties en het samen voorkomen van vele levensgemeenschappen
in één groot gebied, resulteert in een gevarieerd en onvervangbaar
ecosysteem. Naast de hoge floristische waarde, omvat deze ankerplaats
eveneens belangrijke faunistische waarde, waarbij vooral de vlinders,
vogels en zoogdieren (o.a. vleermuizen) goed vertegenwoordigd zijn. Het
gebied heeft bovendien een boeiende geomorfologische geschiedenis met
oude landduinen, humuspodsolen en alluvium als overblijvende elementen.
De afwisseling van open en gesloten vegetaties en de talrijke
aanwezigheid van landschapselementen en sporen van het oorspronkelijke
landbouwgebruik, geven dit compartimentenlandschap een typisch karakter.
De hoeves met een lange geschiedenis en de oude wegen en paden maken het
beeld van een typisch oud-Kempisch landschap compleet.
