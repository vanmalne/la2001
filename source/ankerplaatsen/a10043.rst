Domein Krabbelshof, Lovenhoek en Krabbels Broek
===============================================

Anker ID: A10043
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Hydrografische Elementen:**

 * waterloop
 * beek
 * vallei


**Moerassige gronden:**

 * moeras
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Kastelen, landgoederen en aanhorigheden:**

 * landgoed


'Krabbelshof' met bijgebouwen

**Bouwkundig erfgoed:**

 * huis


landhuis 'Driehoekhof'

**Landbouwkundig erfgoed:**

 * schuur


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg


aarden wegen

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij
 * houtkant
 * knotbomenrij
 * perceelsrandbegroeiing

**Kunstmatige waters:**

 * poel
 * vijver


**Historisch stabiel landgebruik:**

 * plaggenbodems
 * heide


heiderelicten

**Bos:**

 * naald
 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Knelpunten zijn een toenemende recreatiedruk, m.n. rondom de vijvers met
weekendverblijven en het voorkomen van atypische bebouwing. Tevens
vermelden we de negatieve invloed van een toenemende schaalvergroting
van de landbouw.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Door de overgang van valleigebied naar hogere, drogere gronden, wordt
de wetenschappelijke waarde van deze ankerplaats in de eerste plaats
bepaald door de afwisseling in abiotische condities, wat resulteert in
een rijke schakering aan vegetatietypes. Verder vertoont het beekdal van
de Molenbeek-Pulse beek een aantal bijzondere kwaliteiten met een goede
waterkwaliteit en nog vrijwel intacte structuurkenmerken en wordt de
winterbedding nog gekenmerkt door een overwegend extensief bodemgebruik,
waardoor de beekdal-beekrelatie nog steeds aanwezig is.

Historische waarde:
~~~~~~~~~~~~~~~~~~~


Deze ankerplaats betreft een valleigebied dat relatief ongeschonden
is gebleven en daardoor nog heel wat kenmerken van het 'oude landschap'
vertoont. We vermelden de dreven, bomenrijen, kleine percelen en
typische beemden. Het Krabbelshof wordt reeds bij Ferraris vermeld als
'Heerlijkheid Crabbosch'. De domeinstructuur is herkenbaar en relatief
gaaf in vergelijking tot de kaart van het MGI uit het begin van de 20ste
eeuw; doch het kasteel werd verwoest tijdens WOII. Het ten zuiden van
het Krabbelshof gelegen 'Driehoekhof' betreft een landhuis uit het einde
van de 19de eeuw. Het kapelletje, gelegen in het natuurgebied 'De
Krabbels' en toegewijd aan O.-L.-Vrouw, klimt op tot de 2de helft van de
19de eeuw.

Esthetische waarde:
~~~~~~~~~~~~~~~~~~~

De afwisseling van kleinschalig valleigebied,
naar gesloten en hoger gelegen bosgebied en langs de rand open
cultuurland met kleine landschapselementen geeft dit landschap een
belangrijke esthetische waarde. De uitgestrektheid, de relatieve
ongeschondenheid en de variatie in opbouw en structuur dragen eveneens
bij tot de belevingswaarde van dit gebied.


Sociaal-culturele waarde:
~~~~~~~~~~~~~~~~~~~~~~~~~


Tot in de jaren 50 zou in het beekdal van
de Pulse beek een galg -een oud terechtstellingsinstrument op de grens
tussen verschillende gemeenten- hebben gestaan, waarnaar de naam
'Galgevoortsebrug' nog verwijst.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Dit landschap vertoont een mooie overgang van laaggelegen
valleigebied over hoger gelegen bosgebied naar open cultuurland. De
kavelstructuur varieert van klein, onregelmatig in de vallei tot groot
blokvormig op de cultuurgronden. In het noorden aansluitend -doch
onderbroken door de autoweg E34- op de landschappen van het Zalfens
Gebroekt en Blommerschot, is deze ankerplaats deel van een veel
uitgestrekter relatief gaaf gebied in de Antwerpse Kempen.



C.TEKSTUELE Omschrijving
------------------------

De ankerplaats 'Domein Krabbelshof, Lovenhoek en Krabbelsbroek' is
gelegen op grondgebied van de gemeenten Vorselaar, Zandhoven en
Grobbendonk op de overgang van Centrale- naar Zuiderkempen. De
begrenzing van dit landschap wordt gevormd door de autosnelweg E34
Antwerpen-Eindhoven in het noorden, de Heirbaan in het oosten, de
bewoning van Pulle (Zandhoven) in het zuiden en Pulderbos en Boskant in
het westen. Bij Ferraris (1777) zien we langsheen de Pulse beek
onbegaanbaar moeras. Rondom kwamen er enkele bospercelen voor en vooral
langs de oostelijke kant heel wat akkers. Als oude ontginning was
Lovenhoek (in het oostelijke gedeelte van de ankerplaats) gedurende
eeuwen immers in agrarisch gebruik. De onvruchtbaarheid van de droge
zandgronden en de eerder afgelegen ligging van de kleine nederzetting
hebben er wellicht toe bijgedragen dat dit gebied in de vorige eeuw door
de landbouw werd verlaten en opgeplant werd met naaldhout. In de 19de
eeuw vond er tevens omzetting van moeras naar hooiland en
bosontwikkeling plaats (Vandermaelen, 1854). Vandaag wordt dit landschap
rondom de Molenbeek en Pulse beek centraal gedomineerd door bos met er
tussenin natte weilanden; langsheen de randen hebben we relatief gaaf
bewaarde open weilanden. Deze ankerplaats betreft een valleigebied dat
nog heel wat kenmerken van het 'oude landschap' vertoont. We vermelden
de dreven, bomenrijen, kleine percelen en typische natte weilanden
langsheen de Molenbeek en Pulse Beek. Na WOII werd het centrale gedeelte
van het gebied echter geschonden door het massaal aanleggen van
visvijvers en de bouw van weekendhuisjes. Hierdoor is deze redelijk gaaf
bewaarde open ruimte hier en daar versnipperd. Het 'Krabbelshof' betreft
een prachtig domein met bossen, weilanden en een mooie dubbele
toegangsdreef. Het oorspronkelijke kasteel werd verwoest tijdens WOII,
de resterende bijgebouwen werden in de 2de helft van de 20ste eeuw
omgebouwd tot landhuizen. Net ten zuiden van de ingangsdreef naar het
'Krabbelshof', ligt het 'Driehoekhof', een landhuis uit het einde van de
19de eeuw dat worden omgeven door een beboomde tuin. Het kapelletje,
gelegen in het natuurgebied 'De Krabbels' en toegewijd aan O.-L.-Vrouw,
klimt op tot de 2de helft van de 19de eeuw. Tot in de jaren 50 zou in
het beekdal van de Pulse beek een galg -een oud
terechtstellingsinstrument op de grens tussen verschillende gemeenten-
hebben gestaan, waarnaar de naam 'Galgevoortsebrug' nog verwijst. Door
de overgang van valleigebied naar hogere, drogere gronden, wordt de
wetenschappelijke waarde van deze ankerplaats in de eerste plaats
bepaald door de afwisseling in abiotische condities, wat resulteert in
een rijke schakering aan vegetatietypes. Verder vertoont het beekdal van
de Molenbeek-Pulse beek een aantal bijzondere kwaliteiten met een goede
waterkwaliteit en nog vrijwel intacte structuurkenmerken en wordt de
winterbedding nog gekenmerkt door een overwegend extensief bodemgebruik,
waardoor de beekdal-beekrelatie nog steeds aanwezig is. Dit landschap
vertoont een mooie afwisseling met laaggelegen valleigebied over hoger
gelegen bosgebied naar open cultuurland met kleine landschapselementen.
De kavelstructuur varieert van klein, onregelmatig in de vallei tot
groot blokvormig op de cultuurgronden. In het noorden aansluitend -doch
onderbroken door de autoweg E34- op de landschappen van het Zalfens
Gebroekt en Blommerschot, is deze ankerplaats deel van een veel
uitgestrekter relatief gaaf gebied in de Antwerpse Kempen. De
uitgestrektheid, de relatieve ongeschondenheid en de variatie in opbouw
en structuur dragen bij tot de esthetische waarde van het. Een
toenemende recreatieve infrastructuur -in het bijzonder rondom de
vijvers- en het voorkomen van atypische bebouwing vormen storende
elementen in dit landschap en dienen daarom beter in het geheel te
worden ingepast.
