Landschap van de Oude Schelde tussen Bornem en Weert
====================================================

Anker ID: A10032
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 
**Macroreliëf:**

 * macroreliëf
 * steilrand

**Hydrografische\_Elementen:**

 * oude rivierarm

 
Oude Schelde

**Moerassige gronden:**

 * moeras
 * rietland

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park

 
**Landbouwkundig erfgoed:**

 * schuur
 * stal

 
**Klein historisch erfgoed:**

 * eendenkooi

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg

 
dijkweg, oude steenweg

**Waterbouwkundige\_infrastructuur:**

 * dijk
 * sas
 * grachtenstelsel

 
vaart

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * dreef
 * bomenrij

**Topografie:**

 * blokvormig
 * historisch stabiel

 
**Bos:**

 * loof
 * broek
 * hakhout
 * hooghout

 
**Bijzondere waterhuishouding:**

 * polder

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Knelpunten zijn de hoge dichtheid aan 'vissershuisjes' langs de Oude
Schelde en de verspreid voorkomende atypische bebouwing (o.a. straat
langs de Oude Schelde). Een goede inpassing in het landschap van deze
niet karakteristieke bebouwing is gewenst.

--------------

B.landschapswaarden
-------------------

 Wetenschappelijke waarde:
Dankzij een afwisseling van geomorfologie en bodemgesteldheid, alsook
ten gevolge van een lange geschiedenis met talrijke natuurlijke en
antropogene invloeden, omvat deze ankerplaats een grote verscheidenheid
aan landschappelijke structuren. Zo herkennen we moerassen, bossen,
wielen, dreven, grachten, putten, grienden, e.d. Als deze structuren
worden gekenmerkt door een typische vegetatie. Als geheel herbergt dit
gebied dan ook een zeer gevarieerde en rijke flora. Daarnaast biedt het
uitstekende mogelijkheden voor de avifauna als broed-, pleister-, roest-
en slaapplaats of als overwinteringgebied.
Historische waarde:
De polder ter hoogte van de oude Scheldemeander heeft nog een gave,
blokvormige perceelsstructuur en het wegenpatroon gaat terug tot
Ferraris (1777). Centraal ligt het kasteel van Marnix van St.-Aldegonde,
omgeven door een gaaf en herkenbaar domein dat zijn oorsprong kende in
de 9de eeuw. Uiterst waardevol is de eendenkooi op de Oude Schelde uit
het begin van de 14de eeuw, alsook het sas op de Oude Schelde, waarvan
de oorsprong teruggaat tot 1592.
Esthetische waarde: Door de grote variatie in begroeiing en
landschapsstructuren heeft men hier op een eerder beperkte oppervlakte
een landschap met een aanzienlijke esthetische waarde. Het kasteel met
domein vormt samen met de Oude Schelde een mooi geheel binnen een zo
goed als gaaf polderlandschap. Dankzij de lange, rechte dreven en
waterlopen kan men hier genieten van mooie zichten, die samen met de
uitgestrektheid en rust bijdragen tot een zeer hoge belevingswaarde.
Sociaal-culturele waarde : Geen.
Ruimtelijk-structurerende waarde:
De Oude Schelde, die van noord naar zuid door het gebied loopt, vormt
het belangrijkste ruimtelijk-structurerend element binnen dit redelijk
intact polderlandschap. De bossen van het kasteeldomein bepalen het
gesloten karakter van het compartimentenlandschap in het zuiden en
westen van de ankerplaats. Verder zijn er de dreven naar het kasteel en
blokvormige percelen van de polder die mede structuurbepalend zijn.

--------------

C.TEKSTUELE Omschrijving
------------------------

 Het 'Landschap van de Oude Schelde tussen Bornem en Weert' is volledig
gelegen op grondgebied van de gemeente Bornem in Klein Brabant. De
begrenzing van deze ankerplaats wordt in grote lijnen gevormd door de
dorpskernen van Temse in het noorden, Bornem in het oosten en
zuidoosten, Branst in het zuiden en Weert in het westen. Deze
ankerplaats omvat een zo goed als ongeschonden, 13de eeuws
Scheldelandschap met een sterk gesloten karakter. Centraal loopt van
noord naar zuid de Oude Schelde als dominant structurerend element.
Langs de zuidgrens van deze oude Scheldearm ligt het kasteel van Marnix
van St.-Aldegonde met bijhorend relatief gaaf domein en 't Graafschap.
De site van het kasteel gaat waarschijnlijk terug tot de Romeinse
periode. De eerste echte bewijzen van vestiging op deze plaats dateren
uit de Frankische tijd. Het kasteelgebouw zelf -met dubbele omgrachting-
werd gebouwd in de periode 1890-1894. Het betreft een massief aandoend
bouwwerk met een verticaal accent en asymmetrisch, U-vormig ingeplante
vleugels. De grote toren op de samenkomst van midden-en noordvleugel
werkt als een as waarrond het hele gebouw zich ruimtelijk articuleert.
Van uitzonderlijke waarde is de eendenkooi op de Oude Schelde, die reeds
werd vermeld in 1318, maar waarvan de huidige inrichting teruggaat tot
de 16de eeuw. Het is de enige eendenkooi in Vlaanderen die nog in
gebruik is. Eveneens vermeldenswaardig is het sas op de Oude Scheldearm,
waarvan de oorsprong teruggaat tot 1592. In de geschiedenis van Bornem
speelt het sas een cruciale rol omdat het, door de toegang van de Oude
Scheldearm voor Scheepvaart mogelijk te maken, heeft bijgedragen tot de
welvaart van Bornem. Het is het best bewaarde mechanische sluis in
België en had oorspronkelijk een drieledige functie: het versluizen van
schepen, de waterscheiding en de afwatering. De kasteelgronden omvatten
vooral bossen op vochtige bodems (deels historische stabiel) en enkele
weilanden. Het geheel wordt doorsneden door een dicht patroon van dreven
en grachten. Ten noorden van de Oude Schelde heeft men een afwisseling
van weilanden en populieraanplanten, gekenmerkt door talrijke vijvers.
Het noordelijke deel van de ankerplaats heeft een open karakter, terwijl
men ten zuiden en westen van het kasteel een gesloten
compartimentenlandschap aantreft, waar de lange, rechte dreven en
grachten mooie zichten doen ontstaan. Deze afwisseling van
vegetatietypes en landschapsstructuren resulteert in een gebied met een
aanzienlijke esthetische waarde. Dankzij een afwisseling van
geomorfologie en bodemgesteldheid, alsook ten gevolge van een lange
geschiedenis met talrijke natuurlijke en antropogene invloeden, omvat
deze ankerplaats een grote verscheidenheid aan landschappelijke
structuren. Zo herkennen we moerassen, bossen, wielen, dreven, grachten,
putten, grienden, e.d. Als deze structuren worden gekenmerkt door een
typische vegetatie. Als geheel herbergt dit gebied dan ook een zeer
gevarieerde en rijke flora. Daarnaast biedt het uitstekende
mogelijkheden voor de avifauna als broed-, pleister-, roest- en
slaapplaats of als overwinteringgebied. Knelpunten binnen deze
ankerplaats zijn de hoge dichtheid aan 'vissershuisjes' langs de Oude
Schelde en de verspreid voorkomende atypische bebouwing (o.a. straat
langs de Oude Schelde). Een goede inpassing in het landschap van deze
weinig karakteristieke bouwwerken is ten zeerste gewenst.
