Site ten Doele
==============

Anker ID: A30069
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Militair erfgoed:**

 * motte


site ten doele

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**


Zwinnevaart en Kalsijdeader

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Historisch stabiel landgebruik:**

 * permanent grasland


**Bijzondere waterhuishouding:**

 * polder



OPMERKINGEN EN KNELPUNTEN
~~~~~~~~~~~~~~~~~~~~~~~~~

Voor de ankerplaats is de omliggende bebouwing van weinig belang maar
deze dient echter beperkt te zijn in hoogte om de terp voldoende te
laten opvallen in het landschap. Daartoe dient elke nieuwe bebouwing in
deze zone vermeden te worden aangezien dit afbreuk zou doen aan het
zicht, de belevings- en esthetische waarde van De motte. Het
weilandgebruik dient bestendigd te worden mits geen overbetreding van de
motte zelf.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De hoge grondwaterstand gedurende het gehele jaar vormt de fysische
omkadering van de site in deze polder.

Historische waarde:
~~~~~~~~~~~~~~~~~~~


De uitstekende bewaring van de motte en de grote zeldzaamheid ervan
in de polders geven deze motte een grote historische waarde die getuigt
van de middeleeuwse bewoning. Het historisch graslandgebruik en de
herkenbare historische perceelstructuur gelinkt aan de motte, dragen bij
tot de historische waarde. De oorspronkelijke militaire functie werd
later vervangen door een bescherming tegen de zee (vluchteiland).

Esthetische waarde:
~~~~~~~~~~~~~~~~~~~

Het relatief grote reliëfsverschil van de motte
in dit vlakke en open polderlandschap is opvallend en heeft door het
graslandgebruik een gaaf voorkomen.


Sociaal-culturele waarde:
~~~~~~~~~~~~~~~~~~~~~~~~~




Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De motte vormt een opvallende ophoging in het open polderlandschap.



C.TEKSTUELE Omschrijving
------------------------

Deze ankerplaats ligt in Hoeke (gem. Damme) tussen de Zwinnevaart en
de Kalsijdeader. Centraal ligt een zeer goed bewaarde mottesite in de
middellandpolders. Tijdens de 13e en 14e eeuw was op deze motte
bebouwing aanwezig met errond een walgracht die nog herkenbaar is aan
het microreliëf en aan de begroeiing. Een mottesite met walgracht noemt
men in de polders vaak een “terp”. Omdat de walgracht en de motte
primair een militaire verdedigingsfunctie hadden, spreken we van een
castrale motte. Dergelijke mottesites werden aangelegd op plaatsen waar
van nature een hoge grondwaterstand voorkwam gedurende het gehele jaar.
Ten zuid(oost)en van de motte, kan het licht verheven terrein het
restant zijn van het neerhof, maar verder onderzoek moet hierover
uitsluitsel geven. In de weilanden rond de motte zijn kleine
lanen/grachten herkenbaar in het microreliëf die vermoedelijk gegraven
zijn voor de ontvening van dit gebied. De mottesite vormt het centrum
voor deze historische percelering. Deze site is zeer goed bewaard omdat
ze onder weiland ligt; op die manier wordt schade door intensieve
landbouwbewerking vermeden. De meeste andere sites in de polder zijn
reeds verdwenen door bewerking of door erosie tijdens overstromingen. De
motte wordt omringd door een gordel van weiland en enkele akkerlanden.
De aaneenschakeling van weilanden rond deze kunstmatige heuvel heeft ook
een esthetische waarde. Dit heuveltje deed later ook dienst als
vluchteiland voor het vee wanneer het toenmalige schorregebied van de
polders overstroomde tijdens stormvloed. De openheid van het landschap
en het zicht op de terp moeten gevrijwaard blijven.
