Slot van Laarne
===============

Anker ID: A40027
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 
**Hydrografische\_Elementen:**

 * waterloop
 * beek

 
Heusdensloot

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * hof

 
Slot van Laarne

**Nederzettingspatronen:**

 * nederzettingspatroon

relatie kasteel- kerk en dorp

**Kastelen, landgoederen en aanhorigheden:**

 * kasteel
 * toren
 * muur
 * omheining
 * ijskelder
 * kasteelgracht
 * waterput

 
**Bouwkundig erfgoed:**

 
gemeentehuis

**Kerkelijk erfgoed:**

 * kerk

 
**Klein historisch erfgoed:**

 * schandpaal

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg

 
kasseiweg

**Waterbouwkundige\_infrastructuur:**

 * brug

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom

 
**Lijnvormige elementen:**

 * dreef
 * bomenrij
 * houtkant
 * perceelsrandbegroeiing

kasteeldreven

**Kunstmatige waters:**

 * vijver

 
binnen- en buitengrachten

**Topografie:**

 * onregelmatig

 
**Bos:**

 * loof
 * middelhout
 * hooghout

 
boomgaard

OPMERKINGEN EN KNELPUNTEN
~~~~~~~~~~~~~~~~~~~~~~~~~

Verschillende soorten bomen zijn in de dreef die naar de kerk loopt
aangeplant. In de buurt van het kasteeldomein staan verschillendende
serrecomplexen.

--------------

B.landschapswaarden
-------------------

 Wetenschappelijke waarde:
 
Historische waarde:
De hof-kerkrelatie wordt de verbinding van de laan tussen de kerk en
het kasteel. Deze is duidelijk herkenbaar en gaaf ten opzichte van
Ferraris (ca. 1775) en Vandermaelen (ca.1850). De burcht behoorde tot de
verdedigingsgordel ter bescherming van Gent. De torens en wallen dateren
uit de 11de tot de 13de eeuw. Vanaf de 15de eeuw verloor de burcht zijn
militaire betekenis en werd omgebouwd tot luxueuze patriciërswoning.
Esthetische waarde: De waterburcht is gebouwd op een vlak land
middenin een moeras. Het slot is omgeven door een dubbele ringgracht en
met torens en wallen van een middeleeuwse vesting. Een kasseiweg met
dubbele bomenrij verbindt het kasteel met de parochiekerk en zorgt zo
voor de visuele relatie tussen kasteel en dorp.
Sociaal-culturele waarde : In het Kasteel van Laarne bevindt zich een
restaurant.
Ruimtelijk-structurerende waarde:
Het omwalde kasteel staat via dreven met zijn omgeving in relatie. De
gekasseide laan met dubbele bomenrij, tussen kasteel en kerk, is het
indrukwekkenst. Achter het kasteel liggen nog enkele dreven.

--------------

C.TEKSTUELE Omschrijving
------------------------

 Het Kasteel of Slot van Laarne is architectuurhistorisch gezien één
van de voornaamste uit het kastelenpatrimonium van het land. Het
indrukwekkende kasteel vormt één van de zeldzame kenmerkende
vertegenwoordigers van het laat- middeleeuwse feodaal slot, behorende
tot het waterburchttype gelegen in een vlakte. Het zandstenen kasteel,
omringd door een brede vierkant walgracht, bezit een gesloten binnenkoer
met voornamelijk uit de viertiende eeuw daterende donjon, weermuur met
torens en poortgebouw (westkant). Belangrijke uitbreidingen en
aanpassingen, die tot heden vooral het vooraanzicht van het kasteel
bepalen, vingen aan in de tweede helft van de zeventiende eeuw. De
constructie van ondermeer een nieuwe inkom aan de andere zijde van het
kasteel met voorliggende erekoer en bijgebouwen, gericht naar het dorp,
dateren uit die periode. Het Slot van Laarne behield tot op heden zijn
aspect van waterkasteel. De onmiddellijk aanpalende aanhorigheden
bevinden zich sinds de tweede helft van de zeventiende eeuw voor de
burcht, binnen de nog bestaande rechthoekige buitenste omgrachting. Het
betreft de erekoer met aanpalende hoekpaviljoenen (voormalige
dienstwoningen) en bijgehorende percelen, de boomgaard en kasteeltuin.
De brede vierkante walgracht die de burcht vanouds omringd vormt een
essentieel inherente component van de waterburcht. Bovendien blijkt de
aanleg van de ringgracht ouder te zijn dan de stenen burcht als zodanig:
de burcht zou opgericht zijn op het plateau van een vroegere ringwalsite
omgeven door een walgracht daterend uit de dertiende eeuw. Voor de
occupatiegeschiedenis van de site is de ringgracht een belangrijk
element. Nadien werd de omgrachting uitgebreid tot dubbele walgrachten:
de noordzijde van de binnenste omgrachting valt hier samen met een deel
van de rechthoekige buitengrachten. De binnen de omgrachting gelegen
boomgaard en kasteeltuin (vroegere aanleg verdwenen) bestonden volgens
een iconongrafische bron reeds in de eerste helft van de zeventiende
eeuw; Ten noorden van de erekoer bevindt zich het vroeger neerhof van
het kasteel. Het omvat twee van de vier paviljoenen die in tegenstelling
tot de twee zuidelijke paviljoenen geen integrale woningen vormden maar
oorspronkelijk voornamelijk uit stallen wagenhuis en een schuur
bestonden. Ter vervanging van wagenhuis met stallen en schuur tussen
beide paviljoenen, gebouw palen aan de buitengracht, werd in 1953 een
laagbouw in neo- Normandische vakwerkbouw opgericht, tot heden gebruikt
als restaurant van het kasteel; de inplanting van dit gebouw
respecteerde wel de vroegere aanleg van het neerhof en het volume
refereert aan de verdwenen constructies. Bij de heroriëntatie van de
kasteelinkom in de tweede helft van de zeventiende eeuw werd de brede
rechtlijnige Kasteeldreef in de as van de monumentale poort naar het
dorpscentrum van Laarne aangelegd. Zo kwam een opvallende visuele
verbinding, heden nog met kasseibestrating tot stand tussen het kasteel
van de heren van Laarne en de parochiekerk. Samen met de beboomde
percelen tegenover de voorkant van het kasteel behoort de dreef nog tot
het grondbezit van het kasteel. Dit geld ook voor een deel voor de
Achterdreef, een oudere kasteeldreef die aan de zuidelijke walgracht
paalt en doorheen de vroegere kasteelbossen (thans weiland) achter het
kasteel loopt. Een haakse dreef, de Paardreef, sluit aan bij de
Achterdreef. Deze dreven getuigen van de vroegere planmatige aanleg van
de omgeving van het kasteel (vroeger kasteeldomein) en kunnen aldus tot
belangrijke historische componenten van de kasteelsite worden gerekend.
Ten westen van het kasteel liggen enkele weiden en bospercelen voor,
deze zijn in de afbakening van het erfgoedlandschap opgenomen.
Daaromheen komt bebouwing voor. De kasseibestrating voor het kasteel van
de Kasteeldreef en het verlengde ervan tot en met de omgeving van de
parochiekerk, vormen voorbeelden van de schaarse resten van kasseiwegen.
Tevens visualiseert dit gekasseid wegdek de historische gebouwen van het
dorp: het kasteel van de heren van Laarne en de parochiekerk. De Sint-
Macariuskerk van Laarne, een voor deze streek typisch gotische
kruiskerk, kende een bewogen geschiedenis. Tegen het einde van de 15e
eeuw werd de oude dorpskerk (eerste vermelding in 1123) omgebouwd tot
een basilikale kruiskerk met zware vierkante vieringtoren. In de 16e
eeuw werd ze omgevormd tot hallekerk, met gebruikmaking van baksteen in
de plaats van Balegemse zandsteen. Uit deze tijd dateren het vijfhoekig
koor en de vlak gesloten zijkoren. Na de brand van 1585 werden zuid- en
noordbeuk herbouwd. De bakstenen bijgebouwtjes tegen het koor aan
dateren van 1739.
