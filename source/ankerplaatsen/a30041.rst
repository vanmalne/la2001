Hoge Netelaar - Groenenburgh
============================

Anker ID: A30041
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * talud


langs wegen en hellingen

**Macroreliëf:**

 * heuvel
 * holle weg

interfluvium Ijzer en Schelde-Leie

**Hydrografische Elementen:**

 * beek


Bassevillebeek, Vijverbeek, Drieblotenbeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * hof


Pollepelhof en Lindenhof met chicorei-ast

**Kastelen, landgoederen en aanhorigheden:**

 * kasteel


Godschalk en Catalunya

**Landbouwkundig erfgoed:**

 * hoeve


**Militair erfgoed:**


restanten loopgraven, kerkhoven, hill62

**Klein historisch erfgoed:**

 * gedenkteken


oorlogsmonumenten

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant
 * knotbomenrij

als perceelsrandbegroeiing, toegangsdreef kerkhof, dreven in bossen

**Bos:**

 * naald
 * loof
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

De nieuwe uitbreidingen bij landbouwbedrijven doen afbreuk aan de
esthetische waarde van het oorspronkelijke en vaak gaaf bewaard
hoevegebouw en dienen gebufferd te worden. Niet-grondgebonden landbouw
past niet binnen dit van oudsher beboste gebied omringd door
landbouwland. De openheid van dit gebied en de vergezichten worden
bedreigd door de oprukkende lintbebouwing vanuit bestaande kernen; in
het noorden en het zuiden liggen dergelijke linten. Men moet de
resterende open ruimte behouden en nieuwe gebouwen concentreren rond de
bestaande kernen. Daarnaast dient het lineair groen langs beekvalleien
en langs perceelsranden herstel te worden om de herkenbaarheid, de
eigenheid en de esthetische waarde van de streek te versterken.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Deze ankeprlaats ligt rond het interfluvium tussen Ijzer- en
Schelde-Leiebekken. Het reliëf en de hydrografie bepalen nog in grote
mate het landgebruik. Deze kam wordt door talrijke bronnen aangesneden
die waarschijnlijk door de geologische gesteldheid bepaald worden;
Sommige beken hebben ter hoogte van hun bron een bos met waardevolle
vochtminnende flora.

Historische waarde:
~~~~~~~~~~~~~~~~~~~


De bossen langs deze kam liggen op marginale landbouwgronden en zijn
de resten van een groter boscomplex uit de 17e-18e eeuw dat zich tot
Beselare uitstrekte. De oorlogsmonumenten en de militaire kerkhoven
herinneren aan het oorlogsverleden van deze streek tijdens WOI. De beide
kastelen vormen belangrijk erfgoed van de ankerplaats en worden omringd
door een bosrijke omgeving. De meeste hoeves dateren van kort na WOI en
Lindehof en Pollepelhof hebben nog een chicorei-ast vlakbij die
belangrijk industrieel-archeloigsch erfgoed vormt van deze streek.

Esthetische waarde:
~~~~~~~~~~~~~~~~~~~

De grote natuurlijke reliëfsverschillen
veroorzaakt door de hydrografie, zorgen voor een visueel-ruimtelijke
compartimentering. De hoogte van deze kam biedt wel vergezichten aan in
verschillende richtingen en wordt in de omgeving benadrukt door het
bebost karakter. De aparte boscomplexen zorgen voor een afwisseling van
een meer gesloten landschap en een open landbouwlandschap. De lage
bebouwingsdichtheid en de smalle wegen met taluds en houtkanten dragen
bij aan de esthetische waarde van het landschap.


Sociaal-culturele waarde:
~~~~~~~~~~~~~~~~~~~~~~~~~


\*

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De grote natuurlijke reliëfsverschillen veroorzaakt door de
hydrografie, bepalen in grote mate het landgebruik en zorgen samen met
de boscomplexen voor een viuseel-ruimtelijek compartimentering.



C.TEKSTUELE Omschrijving
------------------------

Deze ankerplaats ligt tussen de Meense Weg van Ieper naar Menen, en de
Komense Weg van Ieper naar Komen. Ze ligt gedeeltelijk op grondgebied
van Zillebeke (gem. Ieper) en Geluveld (gem. Zonnebeke). Het landschap
in de ankerplaats wordt gestructureerd door de interfluviale kam tussen
het Ijzerbekken en Schelde-Leie-bekken die loopt vanaf de Westvlaamse
heuvelrij (Kemmelberg en co.) via de heuvel van Wijtschate naar
Hollebeke, Zonnebeke en Passendale. In de ankerplaats is deze kam
noord-zuid georiënteerd en heeft hij aan beide zijden bronnen. Door de
terugschrijdende beekerosie wordt deze rug aangetast en versneden tot
een golvende helling met afwisselend een interfluviale rug en een
valleitje. De bronnen onstaan waarschijnlijk waar een zandige laag van
de formatie van Gent op een kleiige/lemige rust van de formatie van
Tielt en beide dagzomen. De Bassevillebeek vormt een uitzondering omdat
zij ontstaat in de formatie van Gent waarschijnljik waar een lokale
kleiige laag een grondwatertafel mogelijk maakt. De beken hebben
dikwijls rond hun brongebied een bos met waardevolle vochtminnende
vegetatie. Voor landbouw zijn deze gronden zeer onaantrekkelijk vanwege
de natte omstandigheden en de steile hellingen; vandaar bleven zij
veelal onder bos. De bossen bestaan uit loof- en/of naaldbomen. Tijdens
de middeleeuwen was het bosbestand in deze streek veel groter en strekte
zich uit van de Vlaamse heuvels (Kemmelberg en co.) over Wijtschate tot
Beselare. De oppervlakte van de huidige bossen is veel kleiner in
vergelijking met het boscomplex van de 18e eeuw. Door de bossen lopen
soms een paar dreven. Het omringende landbouwland bestaat voor een groot
deel uit weiland langs de beken met her en der een restant van een
knotbomenrij of houtkant. De rest ligt onder akkerland. Het wegenpatroon
volgt het reliëf en de hydrografie; op de interfluviale kam van Ijzer en
Schelde-Leie loopt een hoofdweg en dwars daarop lopen kleinere wegen
buiten de valleien en veelal op een interfluviale kam tussen twee beken.
Zij hebben taluds, houtkanten, bermen langs één of beide zijden met
specifieke flora. De ankerplaats kent slechts weinig bebouwing die
grotendeels uit landbouwbedrijven bestaat en buiten de valleien langs de
wegen liggen. Tijdens WOI werd de streek grondig verwoest en de meeste
gebouwen dateren van na 1920. Ook de bossen, boomgaarden, bomenrijen
waren voorgoed verdwenen. Hoeve Pollepelhof dateert van na WOI en werd
heropgebouwd naar het voorbeeld van het vooroorlogse gebouw. Het bestaat
uit losse gebouwen in U-vorm waaronder een voormalige chicorei-ast.
Vlakbij light evenwel al een nieuwe loods die afbreuk doet aan de
esthetische waarde. Ook het Lindenhof heeft een voormalige ast. Het
huidige kasteel Catalunya bevindt zich op de site van voormalig kasteel
Beukenhorst dat tijdens WOI vernield werd. Talrijke grote en kleine
kastelen met domeinen in deze streek werden tijdens WOI vernield, maar
later niet heropgebouwd. Vlakbij Hill 62 ligt herberg Sanctuary wood
waar vlakbij nog restanten van loopgraven te zien zijn. Hill 62 is
heuvel in terrasbouw als oorlogsmonument. De Canadalaan is een dreef die
recht naar deze heuvel toe loopt. In de ankerplaats liggen nog vele
kleine kerkhoven die opvallen door de witte grafstenen, door de bomen op
het kerkhof en door de lage gebouwtjes op hoeken van de ommuringen. De
bossen accentueren het verloop van deze interfluviale kam en vallen door
hun contrast met de open omgeving sterk op.
