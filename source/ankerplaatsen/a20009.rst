Kasteel van Schiplaken en Steentjesbos
======================================

Anker ID: A20009
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof


**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * orangerie
 * landgoed
 * muur
 * ijskelder
 * kasteelgracht


**Landbouwkundig erfgoed:**

 * hoeve
 * schuur
 * stal


**Militair erfgoed:**

 * motte



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij

**Kunstmatige waters:**

 * vijver


**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Enkele verspreide hoeven, verspreide bebouwing ten noorden van het
Steentjesbos.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Zowel het kasteeldomein van Schiplaken als het aanpalende
Steentjesbos herbergen talrijke oude soms zeldzame bomen en interessante
vegetaties.

Historische waarde:
~~~~~~~~~~~~~~~~~~~


Het gaat om een landschappelijk aangelegd domein, waarin echter nog
duidelijk de middeleeuwse hooghof-neerhof-structuur herkenbaar is
(grachten, grondplan van de gebouwen). Het huidige kasteel is een
heropgebouwde versie na de brand van 1914. De monumentale ijskelder, de
oranjerie en de ommuurde moestuin, die nog in gereduceerde vorm bewaard
bleef, geven een idee van de 19de-eeuwse leefcultuur.

Esthetische waarde:
~~~~~~~~~~~~~~~~~~~

Eén groot landschappelijk geheel gevormd door een
kasteelpark met boeiende gezichten, en het daarbij aansluitende
Steentjesbos.


Sociaal-culturele waarde:
~~~~~~~~~~~~~~~~~~~~~~~~~




Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~





C.TEKSTUELE Omschrijving
------------------------

Het kasteel van Schiplaken ligt in Hever (Boortmeerbeek) nabij de
grens met Elewijt (Zemst) in de vallei van de Zwarte beek, de Bergbeek
en de Keizerikbeek, die beide behoren tot het bekken van de Dijle. Het
is een van oudsher bosrijk gebied. Daarvan getuigen nog Schiplakenbos en
Steentjesbos. Het zijn gemengde loof- en naaldhoutbossen met enkele
mooie dreven. In het noordelijk deel van het gebied liggen nog het
landhuis Het Lant en het domein Gottendijs. Het kasteel van Schiplaken
is een oud middeleeuwse burchtsite met kenmerkend hooghof en neerhof.
Het 18de-eeuwse neoclassicistische kasteel werd in 1914 door de Duitsers
in brand gestoken, na de oorlog werd het in de oorspronkelijke stijl
herbouwd. De in losse U-vorm opgestelde dienstgebouwen dateren uit de
18de en 19de eeuw. In de nabijheid liggen een half ommuurde moestuin en
orangerie. Restanten van de oorspronkelijke motte zijn nog herkenbaar
aanwezig. De landschappelijke tuin met lineaire elementen, vertoont nog
weinig kenmerken van de vroegere aanleg: trechtervormige zuidwaartse
vista geeft een breed uitzicht op het kasteel. De zevenster is niet meer
in het huidige patroon van de naburige bospercelen te herkennen. De
slotgracht rond het neerhof is nog grotendeels aanwezig, de gracht rond
het kasteel zelf is gedempt. Een grote ijskelder is in het domein
gelegen. In het domein Gottendijs, nabij de kern van Schiplaken, vinden
we overblijfselen van een hof van plaisantie uit het begin van de 17de
eeuw, met twee neerhoven en tuinen, omringd door rechthoekige
slotgrachten. Het ensemble werd afgebroken in 1833, behalve enkele
hoevegebouwen en een brug met een poortgebouw uit de 18de eeuw, waarvan
de poort in 1990 instortte. Het domein werd gebruikt als boerderij en
jachtpaviljoen tussen 1833 en 1950. Rond 1880 werden er twee pittoreske
folly's gebouwd. Het patroon van de slotgrachten bestaat nog
grotendeels.
