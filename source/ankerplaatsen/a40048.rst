Muziekbos-Koekamerbos
=====================

Anker ID: A40048
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * holle weg

**Hydrografische\_Elementen:**

 * waterloop
 * beek
 * vallei

 
**Geologie:**

 * ontsluitingen

 
zandgroeve - ijzerzandsteen- Diestiaan

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park

 
**Nederzettingspatronen:**

 * gehucht

Louise- Marie

**Kastelen, landgoederen en aanhorigheden:**

 * kasteel

 
Kasteel Gauthier, dienstwoningen, hondenhok

**Landbouwkundig erfgoed:**

 * hoeve
 * schuur
 * stal

 
**Kerkelijk erfgoed:**

 * kerk
 * kapel
 * pastorie

 
kerk van Louise- Marie en Lorettekapel

 **Andere:**
school van Louise- Marie, Geuzentoren op top van Muziekberg

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * kerkwegel

 
**Waterbouwkundige\_infrastructuur:**

 * brug
 * sluis

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * bomenrij
 * houtkant
 * hagen
 * knotbomenrij
 * kaphaag
 * perceelsrandbegroeiing

**Kunstmatige waters:**

 * poel

 
**Topografie:**

 * onregelmatig

 
**Bos:**

 * naald
 * loof
 * hooghout
 * struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

--------------

B.landschapswaarden
-------------------

 Wetenschappelijke waarde:
Deze ankerplaats is gelegen op de Muziekberg, een getuigenheuvel die
gekenmerkt wordt door steile hellingen die op veel plaatsen zeer diep
ingesneden zijn doorbreekdalletjes. Het Koekamerbos is in zo een
dalletje gelegen.De top van de Muziekberg bestaat uit Diestiaanzand,
vermengd met silexkeien en limonietzandsteen (puddingsteen van Ronse).
Er zijn verschillende zavelgroeves in het gebied aanwezig. De bodem is
bedekt met leem. Door de erosie werd een amfitheater gevormd.
Historische waarde:
De parochie Louise- Marie werd in 1851 opgericht. De ‘Villa Bois
Sint- Pierre’ en bijhorende hoeve werd midden de 19e eeuw in kaart
gebracht als ‘Hoeve van baron Lefebre’ of ‘Domein Warmont Cocambre’, en
‘Kasteel Gauthier’. De Kapel van Onze-Lieve-Vrouw-van-Loretto is op de
zuidflank van de Muziekberg gebouwd. Deze kapel, in 1676 door de pastoor
van de Sint- Martinusparochie gebouwd om de zondagsplicht van veraf
wonende gelovende wat te verlichten, is in laat-gotische stijl
opgetrokken. Op de Ferrariskaart (ca. 1775) is het bos veel uitgebreider
dan nu het geval is. Rond 1775 was het Muziekbos- Ronsebos en Fiennesbos
een groot geheel. Van het gehucht Louise- Marie, ten noorden van het
Muziekbos was toen geen sprake. Op de kaart van Vandermaelen (1851) komt
het bebost areaal al beter overeen met het huidige. De eerste bewoning
van Louise- Marie verschijnt. Op latere topografische kaarten verdwijnen
nog enkele delen bos, vooral dan ten zuiden van Louise- Marie en
evolueert In 1510 werd ijzerzandsteen (bossteen) uit het Muziekbos
gehaald voor de bouw van een nieuw koor in de St.-Hermeskerk.
Esthetische waarde: Toppen en hellingen van de heuvel zijn bebost.
Sociaal-culturele waarde : Er bestaan diverse sagen, legenden en
verhalen over reuzen, dwaallichten, heksen,… die op de Muziekberg
gewoond zouden hebben. Tijdens de oorlog trachtten de Duitsers het water
uit de bronnetjes van de Muziekberg te kanaliseren om op die manier de
stad Ronse van drinkwater te voorzien. Overblijfselen van die gemetselde
geulen treft men nog aan in het bos.
Ruimtelijk-structurerende waarde:
Deze heuvel hoort in een rij getuigenheuvels thuis die op hun top
bestaan uit Diestiaanijzerzandsteen. Er bevinden zich verschillende
(zavel)groeves in het gebied. Op de niet al te steile hellingen komen
akkers en weiden voor.

--------------

C.TEKSTUELE Omschrijving
------------------------

 Deze ankerplaats situeert zich grotendeels op grondgebied van de
gemeente Ronse. De Muziekberg, ook wel Kanarieberg genoemd, is een
getuigenheuvel, die behoort tot de keten getuigenheuvels van de Vlaamse
Ardennen. Zoals de andere heuvels is ook deze altijd met bos bedekt
geweest. Muziekberg komt van het Keltische woord 'muz' wat moeras
betekent, een drassig lapje grond, gelegen tussen waterloopjes. Er
bestaan diverse sagen, legenden en verhalen over reuzen, dwaallichten,
heksen,… die op de Muziekberg gewoond zouden hebben. Vroeger bestond het
bos uit hakhout met verspreide hoogstammige bomen. Aan het einde van de
19e eeuw werd het bos als middenbos beheerd, met eik, Tamme kastanje en
berk als hakhout. Op die manier kon het aan de grote vraag naar
brandhout voldoen en bovendien was er ook voldoende hooghout voor werk-
en bouwhout. Tot 1945 bleef het bestand uit middenhout bestaan. Vanaf
dan ging de Beuk overheersen. Deze boomsoort was namelijk aangeplant na
de 1e WO, toen het bos praktisch geheel was leeggeplunderd, op een
aantal bomen in het zuidelijke deel van het bos na. Deze laatste zijn
uiteraard de oudste en zwaarste bomen, die het Muziekbos tegenwoordig
rijk is. Tijdens de oorlog trachtten de Duitsers het water uit de
bronnetjes van de Muziekberg te kanaliseren om op die manier de stad
Ronse van drinkwater te voorzien. Overblijfselen van die gemetselde
geulen treft men nog aan in het bos. In de Vlaamse Ardennen komt een
twaalftal heuvels voor die sterk opvallen in het reliëf omdat ze niet
alleen allemaal ongeveer een hoogte van rond de 150 meter bereiken, maar
ook doordat ze op één enkele west- oost gerichte lijn zijn gelegen. Men
noemt deze heuvels ook nog wel 'getuigenheuvels'. Hun ijzerrijke toppen
zijn beter tegen regen, en dus erosie, bestand. De Muziekberg is één van
deze heuvels. Tijdens de transgressie van de Diestiaanzee, ongeveer 7
miljoen jaar geleden, werden verschillende zandbanken gevormd die allen
evenwijdig met de kust lopen en een twintigtal meter boven de zeespiegel
uitsteken. Toen de Diestiaan-zee zich terugtrok gebeurde dat zeer
geleidelijk en kalm, zodat het patroon van de zandbanken niet verstoord
werd en bleef bestaan. De geulen tussen de zandbanken werd grotendeels
opgevuld, maar de zandbanken bleven nog lichtjes boven de omgeving
uitsteken. De waterlopen op het nieuwe land vormden zich in de laagst
gelegen stukken, dus niet op de zandbanken zelf. Naarmate de tijd
vorderde sneden de waterlopen zich steeds dieper in en kwamen de
voormalige zandbanken steeds hoger boven hun omgeving te liggen. Het
feit dat deze banken zo erosieresistent waren is te danken aan het
glauconiet in de Diestiaanse afzettingen. Het limoniet kitte de korrels
aan elkaar zodat er uiteindelijk ijzerzandsteen werd gevormd, een
materiaal dat veel weerstand tegen erosie biedt. De ijzerzandsteenkap
vormde als het ware een hoed, die de zandbanken tegen erosie beschermde.
De depressies tussen de zandbanken bleven onder het waterpeil liggen
zodat het glauconiet niet werd omgezet en dus het zand niet aan elkaar
kon kitten. Erosie had dan ook vrij spel op deze stukken. De
getuigenheuvels van de Vlaamse Heuvelstreek zijn dus de overblijfselen
van de Diestiaanse zandbanken. In bepaalde theorieën neemt men aan dat
ze op één enkele relatief lange zandbank liggen. De ligging van deze
getuigenheuvels, waarvan de helft van deze heuvels zich in de Vlaamse
Ardennen bevindt, kan geen toeval zijn. Vandaag zijn de rivieren al
verschillende tientallen meters diep ingesneden ten opzichte van het
vroegere oppervlak. Dit heeft tot gevolg dat de zandbanken op dit
ogenblik als opvallende heuvels in het landschap uitsteken. Hun absolute
hoogte neemt af van zuid naar noord. Langs de valleiwanden zijn er
verschillende Tertiaire ontsluitingen (Bartoonklei, Lediaanzand,
Panesiliaanzand,… ). De natuurlijke lokale "veldsteen" of zandsteen uit
de Formatie van Gent (vroeger Paniseliaan genoemd) die op de hogere
heuvels in de Vlaamse Ardennen voorkomt, werd al in de Gallo- Romeinse
periode als bouwmateriaal gehanteerd. De typische roestbruine
ijzerzandsteen van de Vlaamse Ardennen zou nog minstens tot de 18e eeuw
ontgonnen zijn en werd later ook nog aangewend. Fijn Diestiaan en
Lediaan zand werd in verschillende zandgroeven of zavelputten op de
Muziekberg en in Louise- Marie tot in de 20ste eeuw uitgegraven. De
heuvels tellen verschillende bronbossen. De uitsijpelingsbronnen zijn in
verschillende bronniveaus met bronamfitheaters aanwezig, daar waar de
waterhoudende zandlagen en ondoordringbare kleilagen elkaar snijden. Zij
voeden de talrijke beekjes en waren ook bepalend voor de oudste
bebouwing die op sommige plaatsen precies op de bronnenlijn lag. De
parochie Louise- Marie werd in 1851 opgericht. Het gehucht bestaat uit
twee parallel lopende straten. De kerk O-L- Vrouw van La Salette Louise-
Marie word door de samen geconcipieerde pastorie en de vroegere
gemeenteschool geflankeerd. De bouw van de kerk werd in 1853 voltooid.
In 1897-99 werden verschillend wijzigingen doorgevoerd. De voorgevel is
in neo- Romaanse stijl. De ‘Villa Bois Sint- Pierre’ en bijhorende hoeve
werd midden de 19e eeuw in kaart gebracht als ‘Hoeve van baron Lefebre’
of ‘Domein Warmont Cocambre’, en ‘Kasteel Gauthier’. Nu is het nog
steeds in bezit van de familie Gauthier. De Kapel van
Onze-Lieve-Vrouw-van-Loretto is op de zuidflank van de Muziekberg
gebouwd. Deze kapel, in 1676 door de pastoor van de Sint-
Martinusparochie gebouwd om de zondagsplicht van veraf wonende gelovende
wat te verlichten, is in laat-gotische stijl opgetrokken. De kapel
bestaat uit een rechthoekige ruimte met achteraan een klein koortje
waartegen een sacristie aanleunt. Op de Ferrariskaart is het bos veel
uitgebreider dan nu het geval is. Rond 1775 was het Muziekbos- Ronsebos
en Fiennesbos een groot geheel. Van het gehucht Louise- Marie, ten
noorden van het Muziekbos was toen geen sprake. Het bos liep door tot
aan het gehucht Boskant. Op de kaart van Vandermaelen (1851) komt het
bebost areaal al beter overeen met het huidige. De eerste bewoning van
Louise- Marie verschijnt. Op latere topografische kaarten verdwijnen nog
enkele delen bos, vooral dan ten zuiden van Louise- Marie en evolueert
het bos naar zijn huidig areaal.
