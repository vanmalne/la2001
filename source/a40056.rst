Vlaamse Ardennen van Koppenberg tot Kluisberg
=============================================

Anker ID: A40056
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf
-talud

 
**Macroreliëf:**

-macroreliëf
-heuvel
-steilrand
-markante terreinovergang
-holle weg

**Hydrografische\_Elementen:**

-waterloop
-beek
-vallei
-meander

 
**Geologie:**

-ontsluitingen

 
Diestiaanzand en ijzerzandsteen

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin
-park
-hof

 
**Nederzettingspatronen:**

-nederzettingspatroon
-plein
-gehucht

Kwaremont

**Bouwkundig erfgoed:**

-(heren)woning
-huis
-villa
-herberg
-afspanning

 
**Landbouwkundig erfgoed:**

-hoeve
-schuur
-stal
-wagenhuis

 
**Molens:**

-windmolen

 
Kwaremont, Hotondberg

**Kerkelijk erfgoed:**

-kerk
-kapel
-pastorie

 
Kwaremont

**Klein historisch erfgoed:**

-standbeeld

 
Karel Van Wijnedaele (Kluisbergen)

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad
-kerkwegel
-Romeinse weg

 
Romeinse weg ten zuiden van Kwaremont (van Blicquy naar Berchem en
Kerkhove)

**Spoorweg:**

**Waterbouwkundige\_infrastructuur:**

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep
-solitaire boom

 
**Lijnvormige elementen:**

-bomenrij
-houtkant
-hagen
-knotbomenrij
-kaphaag
-perceelsrandbegroeiing

**Kunstmatige waters:**

-poel
-vijver

 
**Historisch stabiel landgebruik:**

-permanent grasland
-kouters

 
**Bos:**

-naald
-loof
-broek
-hakhout
-middelhout
-hooghout
-struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Op vlak van de toekomstige ontwikkelingen is het van groot belang de
kwaliteit van de open ruimte te vrijwaren en de visuele vervuiling tegen
te gaan. Residentiele bewoning duikt op verschillende plaatsen in het
landschap op. De typische kleine landschapselementen bepalen voor een
deel het karakter van de Vlaamse Ardennen. Het intact houden en het
herstellen van KLE's en het bocagekarakter in de valleien verdient zeker
aandacht. De kouters dienen open gehouden te worden. Het behoud en
herstel van bossen en graslandcomplexen, brongebieden, kasseiwegen en de
erfgoedwaarde van de dorpskernen zijn eveneens prioriteiten. De
bodemerosie die met afspoelingen, verglijdingen en, al dan niet extreme,
betredingsdruk gepaard gaat, is een probleem dat dient bestreden te
worden.

--------------

B.landschapswaarden
-------------------

 Wetenschappelijke waarde:
De getuigenheuvels van de Vlaamse Ardennen zijn de overblijfselen van
de Diestiaanse zandbanken. In bepaalde theorieën neemt men aan dat ze op
één enkele relatief lange zandbank liggen. Hun ijzerrijke toppen zijn
beter tegen regen, en dus erosie, bestand. Vandaag zijn de rivieren al
verschillende tientallen meters diep ingesneden ten opzichte van het
vroegere oppervlak. Dit heeft tot gevolg dat de zandbanken op dit
ogenblik als opvallende heuvels in het landschap uitsteken. Hun absolute
hoogte neemt af van zuid naar noord. Langs de valleiwanden zijn er
verschillende Tertiaire ontsluitingen (Bartoonklei, Lediaanzand,
Panesiliaanzand,...). Bodemkundig gezien bevindt de Vlaamse Ardennen
zich op de overgangszone van de Zandleemstreek en de Leemstreek. De
heuvels tellen verschillende bronbossen. Kalktufbronnen zijn typisch
voor de streek. De uitsijpelingsbronnen zijn in verschillende
bronniveaus met bronamfitheaters aanwezig, daar waar de waterhoudende
zandlagen en ondoordringbare kleilagen elkaar snijden.
Historische waarde:
De toestand op de kaart van Ferraris (ca. 1775): het Koppenbergbos
was gedeeltelijk bosgebied met toponiem "Melden Bosch", het meer
oostelijke deel was open landbouwgebied met kleine groep gebouwen
gelegen in meer gesloten landschap (kleine percelen bos en
perceelsranden). Zelfde toestand op de kaart van Vandermaelen (1851)
maar het perceel bos kleiner in oppervlak, en is gedeeltelijk ontgonnen.
Het wegenpatroon vanop Ferraris blijft herkenbaar. Dit is eveneens zo
voor het Kabernol- Kuithol. Op Ferraris was dit wel meer versnipperd met
gedeelten akkerland. Langs de loop van de beek was er overwegend weiland
met perceelsranden. De bossen van Kluisbos tot Hotondbos waren ten tijde
van Ferraris een aaneengesloten geheel. Later kromp hun oppervlakte en
waren ze als verschillende boscomplexen op de kaarten waar te nemen. De
bossen deden vroeger occasioneel dienst als schuilplaats.
Esthetische waarde: De esthetische waarden van de Vlaamse Ardennen
bestaan voornamelijk uit panoramische en gerichte vergezichten waarvan
de 'skyline' voornamelijk door de topografie en bossen bepaald wordt.
Kenmerkend voor de streek is het rijkelijk voorkomen van Kleine
Landschapselementen (KLE). Dit is een verzamelnaam voor haagkanten,
kleine bosschages, holle wegen, poelen, eenzame bomen, taluds,
knotbomenrijen, enz. De heuveltoppen zijn bebost, de omliggende percelen
zijn klein en regelmatig, overwegend zonder of met weinig
perceelsranden. Er zijn vanop verschillende plaatsen vergezichten naar
de Scheldevallei en de beboste zuidelijk gelegen heuvelrug van de
Vlaamse Ardennen.Vanuit Kwaremont zijn er zichten op de Scheldemeersen
en de Vlaamse Ardennen.
Sociaal-culturele waarde : De verschillende steile kasseiwegen over
de heuvels van de Vlaamse Ardennen zijn berucht in het kader van de
klassieke Vlaamse wielerwedstrijden zoals de Ronde van Vlaanderen.
Ruimtelijk-structurerende waarde:
In het golvende landschap van de Vlaamse Ardennen hebben de grote
verscheidenheid in bodemgesteldheid en het heuvelig reliëf geleid tot
een gedifferentieerd landschap. Van de beboste getuigenheuvels zijn de
Kluisberg, de Hotond, de Muziekberg, de Pottelberg en D'Hoppe met hun
meer dan 140 m hoge toppen, de hoogste. Ze liggen op een lijn die van
west naar oost loopt. Vooral de zuidflanken zijn erg steil. De steilere
hellingen zijn voornamelijk met bossen en weiden bedekt, terwijl de
andere, zachtere, helling grotendeels onder akkers ligt. De akkers
bevinden zich op licht zandlemige en goed gedraineerde leemgronden. De
hoogste heuveltoppen zijn bebost, voornamelijk met beuk, omdat ze voor
landbouw ongeschikt zijn omwille van hun Diestiaan of Lediaan zand.

--------------

C.TEKSTUELE Omschrijving
------------------------

 De ankerplaats van de Vlaamse Ardennen van Koppenberg tot Kluisberg,
in het zuidwesten van de provincie Oost- Vlaanderen tussen Oudenaarde en
Ronse, beslaat een relatief grote oppervlakte. Ongeveer de helft van dit
landschappelijk gave stuk relictzone is als ankerplaats aangeduid. Een
groot deel daarvan bestaat uit bossen (Koppenbergbos, Kabernol- Kuithof,
Kluisbos, Feelbos- Watermolenbos, Beiaardbos en Hotondbos- Ingelbos).
Daartussen liggen er verschillende kleine dorpjes (onder andere
Kwaremont) en komen er nog valleitjes met asymmetrische dwarsprofiel en
kouters voor. Ook typische voor de streek zijn de kalktufbronnen. De
bronnen situeren zich op verschillende niveaus, waar een permeabele laag
op een niet doorlagende laag rust. De geologie en de geomorfologie van
deze streek vrij indrukwekkend. De Vlaamse Ardennen is een vrij klein,
excentrisch gelegen deel van de volledige Vlaamse Heuvelstreek. In deze
streek komt een twaalftal heuvels voor die sterk opvallen in het reliëf
omdat ze niet alleen allemaal ongeveer een hoogte van rond de 150 meter
bereiken, maar ook doordat ze op één enkele west- oost gerichte lijn
zijn gelegen. Men noemt deze heuvels ook nog wel 'getuigenheuvels'. Hun
ijzerrijke toppen zijn beter tegen regen, en dus erosie, bestand. Voor
de verklaring van dit reliëf moet we 7 miljoen jaar terug in de tijd,
toen er hier nog een zee was (de Diestiaan-zee). De getuigenheuvels van
de Vlaamse Heuvelstreek zijn de overblijfselen van de Diestiaanse
zandbanken. In bepaalde theorieën neemt men aan dat ze op één enkele
relatief lange zandbank liggen. De ligging van deze getuigenheuvels,
waarvan de helft van deze heuvels zich in de Vlaamse Ardennen bevindt,
kan geen toeval zijn. Vandaag zijn de rivieren al verschillende
tientallen meters diep ingesneden ten opzichte van het vroegere
oppervlak. Dit heeft tot gevolg dat de zandbanken op dit ogenblik als
opvallende heuvels in het landschap uitsteken. Hun absolute hoogte neemt
af van zuid naar noord. Langs de valleiwanden zijn er verschillende
Tertiaire ontsluitingen (Bartoonklei, Lediaanzand, Panesiliaanzand,… ).
Bodemkundig gezien bevindt de Vlaamse Ardennen zich op de overgangszone
van de Zandleemstreek en de Leemstreek. De natuurlijke lokale
"veldsteen" of zandsteen uit de Formatie van Gent (vroeger Paniseliaan
genoemd) die op de hogere heuvels in de Vlaamse Ardennen voorkomt, werd
al in de Gallo- Romeinse periode als bouwmateriaal gehanteerd. Op de
hoogste toppen van de getuigenheuvels werd de typische rood- bruine
ijzerzandsteen van de Formatie van Diest (Diestiaan) aangetroffen.
Voornoemde natuursteensoorten werden van in de Gallo- Romeinse tijd
reeds toegepast en voorts in Romaanse en vroeg- gotische periode,
voornamelijk in de kerkenbouw. Fijn Diestiaan en Lediaan zand wordt in
verschillende zandgroeven of zavelputten op de Kluisberg en in de
zandgroeve van de Kraai te Kwaremont uitgegraven. In het golvende
landschap van de Vlaamse Ardennen hebben de grote verscheidenheid in
bodemgesteldheid en het heuvelig reliëf geleid tot een gedifferentieerd
landschap. Van de beboste getuigenheuvels zijn de Kluisberg, de Hotond,
de Muziekberg, de Pottelberg en D'Hoppe met hun meer dan 140 m hoge
toppen, de hoogste. Ze liggen op een lijn die van west naar oost loopt.
Vooral de zuidflanken zijn erg steil. De steilere hellingen zijn
voornamelijk met bossen en weiden bedekt, terwijl de andere, zachtere,
helling grotendeels onder akkers ligt. De akkers bevinden zich op licht
zandlemige en goed gedraineerde leemgronden. De hoogste heuveltoppen
zijn bebost, voornamelijk met beuk, omdat ze voor landbouw ongeschikt
zijn omwille van hun Diestiaan of Lediaan zand. Ten tijde van Ferraris
waren de zuidelijke bossen (van Kluisbos tot Hotondbos) nog aan elkaar
gesloten en vormden ze dus één complex. Nu zijn het afzonderlijke
boskernen. Op sommige plaatsen omzomen typische houtkanten, hagen en
bomenrijen de weiden. Het alluviaal gebied aan de Schelde en de talrijke
beekvalleien werden als hooiweiden gebruikt. De heuvels tellen
verschillende bronbossen. De uitsijpelingsbronnen zijn in verschillende
bronniveaus met bronamfitheaters aanwezig, daar waar de waterhoudende
zandlagen en ondoordringbare kleilagen elkaar snijden. Zij voeden de
talrijke beekjes en waren ook bepalend voor de oudste bebouwing die op
sommige plaatsen precies op de bronnenlijn lag. Het dichte bekennet
bestaat uit consequente waterlopen, die hoofdzakelijk zuid- zuidwest
naar noord- noordoost georiënteerd zijn. De beken en rivieren vloeien
naar de Schelde en Dender. De door beekerosie diep ingesneden valleien
veroorzaken een sterk gecompartimenteerd landschap. De meeste valleien
zijn asymmetrisch, met de steile helling naar westen tot zuiden. De
historische boskernen worden bijna allemaal gedomineerd door
hoogstammige beuken en men spreekt wel eens vol bewondering van
'kathedraalbossen'. Volledigheidshalve vermelden we hier enkele beperkte
stukjes naaldhout die op de zandige toppen van de getuigenheuvels staan.
De dominantie van beuk is helemaal niet zo natuurlijk als ze er wel
uitziet. Meestal zijn die beuken pas in de tweede helft van de 18e eeuw
en begin de 19e eeuw aangeplant. Ze hebben de natuurlijke vegetatie van
het eiken- beukenbos verdrongen. Kenmerkend voor die beukenbossen is het
grotendeels ontbreken van de struiklaag. Deze is afwezig doordat het
dichte bladerendek geen levensnoodzakelijk licht doorlaat. De
esthetische waarden van de Vlaamse Ardennen bestaan voornamelijk uit
panoramische en gerichte vergezichten waarvan de 'skyline' voornamelijk
door de topografie en bossen bepaald wordt. Kenmerkend voor de streek is
het rijkelijk voorkomen van Kleine Landschapselementen (KLE). Dit is een
verzamelnaam voor haagkanten, kleine bosschages, holle wegen, poelen,
eenzame bomen, taluds, knotbomenrijen, enz. Oorspronkelijk hadden ze
allemaal een specifiek gebruik. Haagkanten waren de voorlopers van de
schrikdraad en dienden het vee in de weilanden te houden, poelen deden
dienst als veedrinkplaatsen, solitaire bomen deden als perceelsgrens
dienst, houtkanten leverden geriefhout op. In de Vlaamse Ardennen komen
kaphagen van es of Haagbeuk voor. Ze onderscheiden zich van gewone
knotbomenrijen omdat ze bestaan uit lage knotbomen met een erg kleine
plantafstand. Ze staan steeds in de buurt van het erf, en het loof ervan
werd in de tweede helft van de 18e eeuw en in de 19e eeuw waarschijnlijk
aan het vee gevoederd. De voorbij decennia hebben de KLE hun economisch
nut verloren en zijn dan ook vaak verdwenen, vandaag krijgen ze weer de
aandacht die ze verdienen. KLE zijn immers van landschappelijk erg
waardevol en ook voor de fauna en flora zijn ze van belang. Kwaremont
wordt voor het eerst in 1119 vermeld. De heerlijkheid was een van de
vier belangrijkste lenen afhangende van het leen van Berchem. In
Kwaremont kwamen meerdere sites met walgrachten voor. Twee ervan waren
in een beekvallei met bijhorende watermolen gelokaliseerd. Kwaremont is
een typisch dorpje van de Vlaamse Ardennen. De bewoning situeert zich
rond het Kwaremontplein waar ook de kerk (in 1788-89 gebouwd) en de
pastorie staat. Ten noorden van de stad Ronse liggen er verschillende
villa's. De meeste dateren van begin de 20e eeuw, toen de fabrikanten
gedurende de economische bloei begin de 20e eeuw zich op de beboste
heuvels rond de stad kwamen vestigen.
