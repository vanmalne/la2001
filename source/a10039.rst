Kasteeldomeinen in de vallei van de Tappelbeek
==============================================

Anker ID: A10039
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Hydrografische\_Elementen:**

-beek
-vallei

 
Tappelbeek

**Moerassige gronden:**

-rietland

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-park

 
kasteelpark

**Kastelen, landgoederen en aanhorigheden:**

-kasteel
-toren
-orangerie
-muur
-kasteelgracht

 
'Hof van Liere' + paviljoen, 'Kasteel Montens'

**Bouwkundig erfgoed:**

-(heren)woning

 
dienstwoningen

**Landbouwkundig erfgoed:**

-hoeve
-stal

 
Bogaardehoeve

 **Archeologische elementen:**
sporen van Frankische Nederzettingen en vondsten uit het La-Tène
tijdperk

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg

 
oude kasseiweg

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-solitaire boom

 
**Lijnvormige elementen:**

-dreef
-bomenrij
-houtkant
-perceelsrandbegroeiing

**Kunstmatige waters:**

-vijver

 
**Bos:**

-naald
-loof
-broek
-hooghout
-struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Een belangrijk knelpunt in dit landschap is de aanwezigheid van de E34
die over een behoorlijke lengte doorheen de vallei van de Tappelbeek
loopt en niet enkel een deel van het landschap inneemt, maar
tegelijkertijd visueel verstorend werkt en geluidshinder meebrengt.

--------------

B.landschapswaarden
-------------------

 Wetenschappelijke waarde:
De Tappelbeekvallei behoort tot de mooiste beekvalleien van de Kempen
en men treft er nog verschillende typen beekbegeleidende bossen aan, die
in stand worden gehouden door regelmatige overstromingen van de beek.
Doordat verschillende delen van de vallei moeilijk te bereiken zijn,
bleven ze tot op vandaag relatief ongeschonden en vindt men er bijgevolg
nog een rijke flora. De afwisselende vegetatietypes vormen een
pleisterplaats voor verschillende diersoorten, waarbij vooral de
avifauna goed vertegenwoordigd is.
Historische waarde:
Het wegenpatroon en een gedeelte van de perceelsstructuur in dit
landschap komen nog goed overeen met wat we terugvinden op de
historische kaart van het MGI uit het begin van de 20ste eeuw. De
kasteeldomeinen 'Hof van Liere' en 'Montens' herkennen we echter reeds
op de kaarten van Ferraris uit 1777. Het 'Hof van Liere' gaat terug tot
de 15de eeuw, doch werd midden de 17de eeuw en nogmaals in het begin van
de 19de eeuw verbouwd. 'Kasteel Montens' betreft een omgracht kasteel
dat in oorsprong teruggaat tot de middeleeuwen. Het huidige uitzicht
kreeg het echter in de 18de eeuw. Daarnaast heeft deze ankerplaats ook
een belangrijke archeologische waarde. Ter hoogte van het Begijnenbos
werden in de 19de eeuw een 70-tal urnen uit het La-Tène Tijdperk
gevonden en de vruchtbare gronden rond de Tappelbeek zouden in de vroege
middeleeuwen Frankische nederzettingen hebben aangetrokken.
Esthetische waarde: Als één van de mooiste beekvalleien van de Kempen
en met een grote variatie aan vegetatietypen, vertegenwoordigt de vallei
van de Tappelbeek een belangrijke esthetische waarde. De aanwezigheid
van 2 relatief gaaf bewaarde kasteelparken langsheen de zuidelijke rand
verhoogt de belevingswaarde van dit landschap.
Sociaal-culturele waarde : Geen
Ruimtelijk-structurerende waarde:
Het belangrijkste ruimtelijk-structurerend element in dit landschap
is de Tappelbeek, die bovendien de natuurlijke grens vormt tussen
Oelegem en Massenhoven. Het gedeelte ten noorden van de autosnelweg,
alsook de zuidelijke rand worden gedomineerd door bos en geven een sterk
gesloten indruk die het centrale meer open gedeelte als het ware omarmt.

--------------

C.TEKSTUELE Omschrijving
------------------------

 Het landschap van de 'Kasteeldomeinen in de vallei van de Tappelbeek'
is gelegen op grondgebeid van de gemeenten Massenhoven (Zandhoven) en
Oelegem (Ranst) in de Centrale Kempen. De begrenzing van deze
ankerplaats wordt gevormd door de Hallebaan in het noorden, de
Kantonbaan in het oosten, de bewoning van Zandhoven en Massenhoven in
het zuiden en het Albertkanaal in het oosten. Op de historische kaart
van Ferraris uit 1777 herkennen we duidelijk 2 kasteeldomeinen, gelegen
langs de zuidelijke rand van de ankerplaats, alsook de Tappelbeek. Wat
opvalt is dat het bos veel minder aaneengesloten was dan nu. Langs de
Tappelbeek herkennen we voornamelijk hooilanden en moerassen; slechts af
en toe grenst bos aan de beek. De relatief grote boscomplexen bevonden
zich toen voornamelijk rond de kastelen. Bijna een halve eeuw later (cf.
Vandermaelen, 1854) zien we dat het aandeel bos een weinig is toegenomen
en dat langsheen de beek natte weilanden nog steeds domineren. In het
begin van de 20ste eeuw (cf. MGI 1909) is het bos verder toegenomen,
doch een aanzienlijk gedeelte van de ankerplaats betreft nog natte
weilenden en akkers. Vandaag domineren duidelijk de bossen. Enkel in het
centrale gedeelte van het landschap vinden we enkele weilanden en
akkers. Met de aanleg van de E34 Antwerpen-Eindhoven werd het landschap
van de vallei van de Tappelbeek echter doorsneden en moest een
aanzienlijk gedeelte van de beekbegeleidende, lagere gronden wijken. Het
wegenpatroon en een gedeelte van de perceelsstructuur in dit landschap
komen nog goed overeen met wat we terugvinden op de historische kaart
van het MGI uit het begin van de 20ste eeuw. De kasteeldomeinen die
reeds op de kaart van Ferraris terug te vinden waren zijn het 'Hof van
Liere' en 'Kasteel Montens'. Het 'Hof van Liere' gaat terug tot een
waterburcht, in de 15de eeuw gebouwd door de heren van Liere. De
verdedigingsmuren werden gesloopt en in het midden van de 17de eeuw,
alsook in het begin van de 19de eeuw werd het kasteel verbouwd. Vandaag
is het een dubbel omgracht kasteel met neogotische dienstgebouwen tussen
beide grachten. In het mooie, omgevende domein ligt een bij het kasteel
horende hoeve uit de 19de-20ste eeuw, waarvan het behouden volume wijst
op een oudere kern. 'Kasteel Montens' werd genoemd naar de familie die
het goed sinds 1812 bezit. Het betreft een omgracht kasteel dat in
oorsprong teruggaat tot de middeleeuwen. Het huidige uitzicht van een
classicistisch herenhuis kreeg het echter in de 18de eeuw. Een
classicistische oranjerie, alsook symmetrisch opgestelde stallingen
flankeren het kasteelgebouw. Naast de historische waarde, heeft deze
ankerplaats tevens een belangrijke archeologische waarde. Ter hoogte van
het Begijnenbos werden in de 19de eeuw immers een 70-tal urnen uit het
La-Tène Tijdperk ( 450 tot ca. 50 v.C.) gevonden en de vruchtbare
gronden rond de Tappelbeek zouden in de vroege middeleeuwen Frankische
nederzettingen hebben aangetrokken. De Tappelbeekvallei behoort tot de
mooiste beekvalleien van de Kempen en heeft dankzij de aanwezigheid van
verschillende vegetatietypen en de twee relatief gaaf bewaarde
kasteelparken een belangrijke esthetische waarde. Men treft hier nog
verschillende typen beekbegeleidende bossen aan, die in stand worden
gehouden door regelmatige overstromingen van de Tappelbeek. Doordat
bepaalde delen van de vallei moeilijk te bereiken zijn, bleven ze tot op
vandaag relatief ongeschonden en vindt men er bijgevolg nog een rijke
flora. De afwisselende vegetatietypes vormen een pleisterplaats voor
verschillende diersoorten, waarbij vooral de avifauna goed
vertegenwoordigd is. Het belangrijkste ruimtelijk-structurerend element
in dit landschap is de Tappelbeek die midden door het gebeid loopt en op
deze manier de natuurlijke grens vormt tussen Oelegem en Massenhoven.
Het noordelijke gedeelte, alsook de zuidelijke rand worden gedomineerd
door bos en geven een sterk gesloten indruk die het centrale meer open
gedeelte als het ware omarmt. Met de komst van de E34, die over een
behoorlijke lengte doorheen de vallei van de Tappelbeek loopt, werd een
deel van het tot dan gaaf bewaarde landschap ingenomen. Deze autosnelweg
kan dan ook terecht als een onherstelbare landschapswond worden
beschouwd. Niettemin loont het zeker de moeite om het behoud van de nu
nog aanwezige waarden van dit bosrijke gebied voor de toekomst te
verzekeren.
